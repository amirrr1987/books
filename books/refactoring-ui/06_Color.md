<div class="flex justify-center my-12">
    <img src="/refactoring-ui/159.jpg" />
</div>

**به جای hex از HSL استفاده کنید**

Hex و RGB رایج ترین فرمت های نمایش رنگ در وب بوده، اما جزو مفید ترین این فرمت ها نیستند.

در صورت استفاده از Hex یا RGB، رنگ هایی که از نظر بصری اشتراک زیادی دارند، از نظر برنامه نویسی شباهتی به یکدیگر ندارند.

<div class="flex justify-center my-12">
    <img src="/refactoring-ui/160.png" />
</div>

HSL با نمایش رنگ ها با کمک گرفتن از ویژگی هایی که چشم انسان به شکل حسی آنها را درک می کند، این مسئله را برطرف کرده است. این ویژگی ها عبارتند از: فام یا Hue، اشباع یا Saturation و روشنایی یا Lightness.

فام موقعیت یک رنگ در دایره رنگ است. Hue یا فام یک ویژگی از رنگ است، که به ما امکان می دهد حتی اگر دو رنگ با هم تفاوت داشته باشند، آنها را به عناون رنگ آبی تشخیص دهیم.

<div class="flex justify-center my-12">
    <img src="/refactoring-ui/161.png" />
</div>

فام با درجه اندازه گیری می شود ،به شکلی که 0 درجه قرمز ،120 درجه سبز و 240 درجه آبی است.

<div class="flex justify-center my-12">
    <img src="/refactoring-ui/162.jpg" />
</div>

اشباع یا Saturation میزان روشنایی یا زنده به نظر رسیدن یک رنگ است. اشباع 0٪ خاکستری است)بدون رنگ( و اشباع 100٪ حالت روشن و درخشان یک رنگ است. هر زمان که به یک رنگ Saturation اضافه می کنیم، یعنی آن را از شفافیت و درخشان بودن به حالت کدر و خاکستری می بریم.

<div class="flex justify-center my-12">
    <img src="/refactoring-ui/163.png" />
</div>

بدون وجود اشباع ،فام بی معنی است به طوری که چرخش فام هنگام 0٪ بودن اشباع، به هیچ وجه رنگ را تغییر نمی دهد.

<div class="flex justify-center my-12">
    <img src="/refactoring-ui/164.png" />
</div>

روشنایی یا Lightness، همان چیزی است که یک رنگ به نظر می رسد)میزان نزدیکی یک رنگ به سیاه یا سفید را اندازه می گیرد(. روشنایی 0٪ سیاه خالص، روشنایی 100٪ سفید خالص و روشنایی 50٪، رنگ خالص در یک فام مشخص است.

<div class="flex justify-center my-12">
    <img src="/refactoring-ui/165.png" />
</div>

**HSL در مقابل HSB**

HSL را با HSB اشتباه نگیرید)روشنایی)lightness( در HSL با درخشندگی)brightness( درHSB یکسان نیست.(

در HSB، میزان درخشندگی 0٪ همیشه سیاه است، اما درخشندگی 100٪ تنها در صورتی سفید است که اشباع 0٪ باشد. هنگامی که اشباع برابر با 100٪ باشد، درخشندگی100 ٪ در HSB، مشابه اشباع ٪100 و روشنایی 50٪ در HSL است.

<div class="flex justify-center my-12">
    <img src="/refactoring-ui/166.jpg" />
</div>

در طراحی نرم افزار، HSB نسبت به HSL متداول تر است، اما مرورگرها تنها HSL را درک می کنند.

بنابراین اگر در حال طراحی برای وب هستید، باید سیستم رنگی HSL را انتخاب کنید.

# از آنچه فکر می کنید به رنگ های بیشتری نیاز دارید

آیا تا به حال از انواعی از وبسایت ها یا ابزارهای مولد پالت رنگی برای UI استفاده کرده اید که در آن، ابتدا یک رنگ را انتخاب کرده، برخی گزینه ها را تغییر داده و در نهایت پنج رنگ عالی برای ایجاد وب سایت خود دریافت می کنید؟

<div class="flex justify-center my-12">
    <img src="/refactoring-ui/167.png" />
</div>

این روش حساب شده برای انتخاب طرح رنگ، بسیار وسوسه کننده بوده، اما چندان مفید نیست، مگر اینکه بخواهید سایت شما این گونه به نظر برسد:

<div class="flex justify-center my-12">
    <img src="/refactoring-ui/168.png" />
</div>

<div class="flex justify-center my-12">
    <img src="/refactoring-ui/169.png" />
</div>

چیزی که واقعاً به آن احتیاج دارید:

با پنج کد hex نمی توانید چیزی ایجاد کنید. برای ایجاد یک محصول واقعی، به مجموعه ای جامع تر از رنگ ها نیاز دارید.

<div class="flex justify-center my-12">
    <img src="/refactoring-ui/170.png" />
</div>

<div class="flex justify-center my-12">
    <img src="/refactoring-ui/171.png" />
</div>

یک پالت رنگ خوب را می توان به سه دسته از رنگ ها تقسیم کرد.

**رنگ های خنثی(Neutral)**

به طیف رنگ های بین سفید و مشکی خالص، رنگ های خنثی می گویند که با طیف رنگی خاکستری شناخته می شود.

متن، پس زمینه، پنل ها، کنترل های فرم و تقریباً همه چیز در یک رابط کاربری خاکستری است.

<div class="flex justify-center my-12">
    <img src="/refactoring-ui/172.png" />
</div>

شما از آنچه فکر می کنید به رنگ خاکستری بیشتری احتیاج دارید. در ابتدا، سه یا چهار حالت از رنگ خاکستری ممکن است زیاد به نظر برسد، اما چندان طولی نخواهد کشید که آرزو می کنید کاش موردی تیره تر از خاکستری شماره 2 و کمی روشن تر از خاکستری شماره 3 موجود در پالت رنگیتان در اختیار داشتید. در عمل، شما به 8 تا 10 حالت مختلف از رنگ خاکستری از روشن تا تیره نیاز دارید. این تعداد نباید به قدری زیاد باشد که هنگام تصمیم گیری بین دو رنگ خاکستری که از قبل تعریف کرده اید، وقت خود را هدر دهید، اما به اندازه ای باشد که نیازی به محدود بیش از حد خودتان وجود نداشته باشد.

<div class="flex justify-center my-12">
    <img src="/refactoring-ui/173.png" />
</div>

سیاه خالص بسیار غیر طبیعی به نظر می رسد، بنابراین کار خود را با یک خاکستری تیره آغاز کرده و با سرعتی ثابت راه خود را به سمت سفید ادامه دهید تا طیف خاکستری مدنظر خودتان را بسازید. **رنگ های اصلی )Primary(**

اکثر سایت ها به یک یا دو رنگ برای اقدامات اولیه یا Primary، عناصر فعال نویگیشن و غیره نیاز دارند. این رنگ ها ظاهر کلی یک سایت را تعیین می کنند- همان رنگ هایی که باعث می شوند از فیس بوک به عنوان "آبی" یا از اسنپ به عنوان "سبز" یاد کنید.

دقیق ااً مانند خاکستری، شما به انواع مختلفی)5 تا 10 عدد( از سایه های (Shade) تیره و روشن این رنگ نیز نیاز دارید.

<div class="flex justify-center my-12">
    <img src="/refactoring-ui/174.jpg" />
</div>

طیف بسیار روشن برای پس زمینه مواردی مانند هشدارها مفید بوده، در حالی که طیف تیره برای متن کارایی فوق العاده ای دارند.

**رنگ های تاکیدی)Accent(**

هر سایت علاوه بر رنگ های اصلی، برای انتقال مفاهیم مختلف به کاربر، به چند رنگ تاکیدی نیز نیاز دارد.

برای مثال، ممکن است بخواهید از یک رنگ چشم گیر مانند زرد، صورتی یا آبی سیر برای برجسته کردن یک ویژگی جدید استفاده کنید:

<div class="flex justify-center my-12">
    <img src="/refactoring-ui/175.png" />
</div>

همچنین ممکن است برای تاکید بر شرایط معنا شناختی مختلف ،به رنگ هایی احتیاج داشته باشید که به آن ها **رنگ های معنایی یا Semantic** می گویند.

مثل رنگ قرمز برای یک عملکرد مخرب:

<div class="flex justify-center my-12">
    <img src="/refactoring-ui/176.png" />
</div> زرد برای پیام هشدار:

<div class="flex justify-center my-12">
    <img src="/refactoring-ui/177.png" />
</div> یا سبز برای برجسته کردن یک روند مثبت:

<div class="flex justify-center my-12">
    <img src="/refactoring-ui/178.png" />
</div>

احتمالا برای این رنگ ها نیز به چندین سایه و طیف احتیاج دارید، هرچند در صورت استفاده از آنها در سراسر UI، باید دقت کافی انجام شود که اصل انسجام رعایت شود.

اگر در حال ایجاد موردی هستید که برای تشخیص یا طبقه بندی عناصر مشابه)مانند خطوط روی نمودارها ،رویداد های یک تقویم یا برچسب های یک پروژه( به رنگ نیاز دارید، احتمالا به رنگ های تاکیدی بیشتری نیاز خواهید داشت.

در کل، در یک رابط کاربری پیچیده، نیاز به ده رنگ مختلف با 5 الی 10 سایه برای هر کدام ،داریم.

# سایه های خود را از قبل مشخص کنید

اگر به انواع روشن تر یا تیره تر از یک رنگ در پالت خود احتیاج دارید، برای ایجاد این سایه ها ،با عجله به سراغ توابع CSS نروید. در آن صورت 35 رنگ آبی متفاوت خواهید داشت که تماما یکسان به نظر می رسند.

در عوض ،مجموعه ای ثابت از سایه ها را از قبل مشخص کرده و حین کار از آنها استفاده کنید.

<div class="flex justify-center my-12">
    <img src="/refactoring-ui/179.png" />
</div>

حال چگونه یک پالت این چنینی را ایجاد می کنید؟

**ابتدا رنگ اصلی را انتخاب کنید**

با انتخاب یک رنگ پایه برای طیفی که قصد ایجاد آن را دارید، شروع کنید. رنگی در میانه که سایه های روشن تر و تیره تر بر اساس آن ایجاد می شوند.

برای انجام این کار هیچ روش علمی دقیقی وجود ندارد، اما قاعده کلی برای رنگ های اصلی و تاکیدی، انتخاب سایه ای است که به عنوان پس زمینه یک دکمه کارآیی داشته باشد.

<div class="flex justify-center my-12">
    <img src="/refactoring-ui/180.png" />
</div>
<div class="flex justify-center my-12">
    <img src="/refactoring-ui/181.png" />
</div>
<div class="flex justify-center my-12">
    <img src="/refactoring-ui/182.png" />
</div>
<div class="flex justify-center my-12">
    <img src="/refactoring-ui/183.png" />
</div>

باید توجه داشته باشید که برای این کار هیچ روش دقیقی مانند "شروع از روشنایی 50٪" یا هر چیز دیگری وجود ندارد. رفتار هر رنگی کمی متفاوت است، بنابراین باید به چشم های خود تکیه کنید.

**یافتن لبه ها**

در مرحله بعد، تیره ترین و روشن ترین سایه خود را انتخاب کنید. برای این کار نیز هیچ گونه روش دقیقی وجود ندارد، اما تفکر در مورد مکان استفاده از آنها و انتخاب بر اساس آن، کمک کننده است.

تیره ترین سایه یک رنگ معمولاً برای متن استفاده شده، در حالی که از روشن ترین سایه، معمولا برای رنگ آمیزی پس زمینه یک عنصر استفاده می شود.

یک هشدار یا اعلان ساده که به خوبی هر دو مورد اشاره شده یعنی متن و پس زمینه را با هم ترکیب کرده است، می تواند مورد بسیار خوبی برای انتخاب این رنگ ها باشد.

<div class="flex justify-center my-12">
    <img src="/refactoring-ui/184.png" />
</div>

با رنگی که با فام رنگ اصلی شما مطابقت دارد شروع کنید و سپس تا زمان رضایت از نتیجه، اشباع و روشنایی را تنظیم کنید.

**پر کردن شکاف ها**

پس از اینکه سایه اصلی و تیره ترین و روشن ترین سایه خود را به دست آوردید، تنها باید شکاف موجود بین آنها را پر کنید.

در اکثر پروژه ها ،به ازای هر رنگ ،حداقل به 5 سایه نیاز خواهید داشت ،اما اگر نمی خواهید بیش از حد محدود شوید، احتمالا این تعداد تا حدود 10 سایه افزایش خواهد داشت.

عدد نه، یک عدد بسیار خوب است؛ چراکه تقسیم آن آسان بوده و این امر باعث می شود پر کردن شکاف ها کمی ساده تر شود. بیایید تیره ترین سایه خود را 900، سایه اصلی 500 و روشن ترین آن را 100 بنامیم.

<div class="flex justify-center my-12">
    <img src="/refactoring-ui/185.png" />
</div>

کار خود را با انتخاب سایه های 700 و 300 آغاز کنید) سایه هایی که درست در وسط شکاف ها قرار دارند(.

این سایه ها باید دقیقا حدواسطی از سایه های هر دو طرف به نظر برسند.

<div class="flex justify-center my-12">
    <img src="/refactoring-ui/186.png" />
</div>

این عمل باعث ایجاد چهار نقطه انتخاب دیگر)800 ، 600 ، 400 و 200( در طیف مورد نظر می شود، که می توانید آنها را نیز با استفاده از همین روش پر کنید.

<div class="flex justify-center my-12">
    <img src="/refactoring-ui/187.png" />
</div>

در این صورت با مجموعه ای کاملا متعادل از رنگ ها روبرو خواهید شد، که بدون ایجاد حس محدودیت ،گزینه های کافی و مطابق با ایده های طراحی شما را ارائه می دهند.

**خاکستری و رنگ های خنثی چطور؟**

در مورد خاکستری، رنگ اصلی چندان اهمیتی ندارد، اما در غیر این صورت روند کاملا مشابه است. از لبه ها شروع کرده و سپس شکاف ها را تا زمان به دست آوردن آنچه به آن احتیاج دارید ،پر کنید.

<div class="flex justify-center my-12">
    <img src="/refactoring-ui/188.png" />
</div>

با انتخاب رنگی که برای تیره ترین متن پروژه شما مناسب است، تیره ترین خاکستری؛ و مناسب ترین رنگ برای پس زمینه ظریف و سفید، روشن ترین خاکستری خود را انتخاب کنید.

**انتخاب رنگ ها یک علم نیست.**

شما نمی توانید صرفاصرفاً با تکیه بر ریاضی پالت رنگ مناسب خود را ایجاد کنید.

برای شروع کار یک رویکرد سیستماتیک مانند آنچه توضیح داده شد بسیار عالی است، اما در صورت لزوم از تغییر نترسید.

زمانی که شروع به استفاده از رنگ های خود در طرح ها کردید، تمایل به تغییر اشباع یک سایه، یا روشن یا تیره تر کردن آن ،تقریباً اجتناب ناپذیر است. به جای اعداد ،به چشمان خود اعتماد کنید.

اما در صورت امکان از افزودن بیش از حد سایه های جدید خودداری کنید. اگر در مورد محدود کردن پالت خود سخت گیر نباشید، مثل این است که کلا هیچ سیستم رنگی ندارید.

# اجازه ندهید که روشنایی، اشباع شما را از بین ببرد

در فضای رنگ HSL، هرچه یک رنگ به روشنایی 0٪ یا 100٪ نزدیک می شود، تأثیر Saturation تضعیف می شود. مقدار اشباع مشابه در روشنایی 50٪، زنده تر از همان اشباع در روشنایی 90٪ به نظر می رسد.

<div class="flex justify-center my-12">
    <img src="/refactoring-ui/189.png" />
</div>

این به این معنی است که برای جلوگیری از رنگ پریده به نظر رسیدن سایه های روشن تر و تیره تر یک رنگ مشخص، باید با افزایش روشنایی به بالای 50٪، میزان اشباع را نیز افزایش دهید.

<div class="flex justify-center my-12">
    <img src="/refactoring-ui/190.png" />
</div>

این میزان تغییر جزئی است، اما جزئیات کوچک نیز، به خصوص هنگامی که از رنگی در بخش زیادی از رابط کاربری استفاده شود، به چشم خواهند آمد.

اما اگر رنگ اصلی شما از قبل به شدت اشباع شده باشد، چه؟ اگر اشباع شما 100٪ باشد، چگونه میزان آن را افزایش خواهید داد؟

**از روشنایی درک شده)Perceived brightness( به نفع خود استفاده کنید** به نظر شما کدام یک از این دو رنگ روشن تر است؟

<div class="flex justify-center my-12">
    <img src="/refactoring-ui/191.png" />
</div>

زرد؟ اشتباه است! همناطور که در تصویر زیر میبینید ،هر دو این رنگ ها از نظر HSL "روشنایی" کاملا یکسانی دارند:

<div class="flex justify-center my-12">
    <img src="/refactoring-ui/192.png" />
</div>

پس چرا رنگ زرد را روشن تر می بینیم؟ مشخص شده است که هر فامی به دلیل درک چشمان انسان از رنگ ها، روشنایی درک شده خاصی دارد.

شما می توانید با وارد کردن اجزای RGB یک رنگ به فرمول مقابل، میزان روشنایی درک شده آن را محاسبه کنید:

<div class="flex justify-center my-12">
    <img src="/refactoring-ui/193.png" />
</div>

با انتخاب نمونه هایی از رنگ های مختلف با اشباع 100٪ و روشنایی 50٪، می توانیم درک درستی از روشنایی درک شده از رنگ های مختلف موجود در گردونه رنگ، به دست آوریم:

<div class="flex justify-center my-12">
    <img src="/refactoring-ui/194.png" />
</div>

همانطور که انتظار می رود، روشنایی درک شده رنگ زرد بیشتر از رنگ آبی است. اما نکته جالب این است که روشنایی درک شده از تیره ترین فام به روشن ترین فام به شکل خطی تغییر نمی کند.

**تغییر روشنایی با چرخش فام**

در ظاهر، این امر مطمئناً یک نکته جالب برای درک رنگ ها است. اما هنگامی که متوجه نحوه استفاده از این دانش در طراحی های خود شدید، مسائل حقیقتا جالب می شوند.

معمولا، هنگامی که تمایل دارید میزان روشنی یک رنگ را تغییر دهید، مؤلفه روشنایی را تنظیم می کنید:

<div class="flex justify-center my-12">
    <img src="/refactoring-ui/195.png" />
</div>

در حالی که این کار باعث روشن تر یا تیره تر شدن یک رنگ می شود، اغلب مقداری از شدت رنگ را از دست خواهید داد. همچنین علاوه بر روشن تر یا تیره تر شدن، این رنگ به رنگ سفید یا سیاه نزدیک تر می شود.

<div class="flex justify-center my-12">
    <img src="/refactoring-ui/196.jpg" />
</div>

از آنجا که رنگ های مختلف دارای روشنایی درک شده متفاوتی هستند، روش دیگری برای تغییر میزان روشنایی یک رنگ، چرخش فام آن است.

برای روشن تر شدن یک رنگ، فام را به سمت نزدیکترین فام روشن)60، 180 یا 300 درجه( بچرخانید.

<div class="flex justify-center my-12">
    <img src="/refactoring-ui/197.png" />
</div>

برای تیره تر شدن یک رنگ ،فام را به سمت نزدیکترین فام تیره)0، 120 یا 240 درجه ) بچرخانید.

<div class="flex justify-center my-12">
    <img src="/refactoring-ui/198.png" />
</div>

این کار در هنگام ایجاد پالتی برای یک رنگ روشن مانند زرد واقعاً مفید است. در هنگام کاهش روشنایی ،با چرخش تدریجی فام به سمت پرتقالی، سایه های تیره به جای کسل کننده و قهوه ای، گرم و غنی احساس خواهند شد:

<div class="flex justify-center my-12">
    <img src="/refactoring-ui/199.png" />
</div>
<div class="flex justify-center my-12">
    <img src="/refactoring-ui/200.png" />
</div>
<div class="flex justify-center my-12">
    <img src="/refactoring-ui/201.png" />
</div>
<div class="flex justify-center my-12">
    <img src="/refactoring-ui/202.png" />
</div>

البته شما می توانید این رویکرد ها را با یکدیگر ترکیب کنید؛ ایجاد بخشی از روشنایی با تنظیم فام، و بخش دیگر با تنظیم روشنایی.

<div class="flex justify-center my-12">
    <img src="/refactoring-ui/203.png" />
</div>

در حالی که این روش یک شیوه عالی برای تغییر روشنایی یک رنگ بدون تاثیر بر شدت آن است، اما در دوزهای اندک بهترین کارآیی را دارد. فام را بیش از 20 تا 30 درجه نرچرخانید، چراکه در آن صورت به جای تیره یا روشن تر شدن ،این رنگ کاملا متفاوت به نظر خواهد رسید.

# نیازی نیست خاکستری، خاکستری باشد

طبق تعریف، خاکستری واقعی، اشباعی برابر با 0٪ داشته و حقیقتا هیچ گونه رنگی ندارد.

<div class="flex justify-center my-12">
    <img src="/refactoring-ui/204.png" />
</div>

اما در عمل، بسیاری از رنگ هایی که ما به عنوان خاکستری در نظر می گیریم ،در واقع رنگ هایی هستند که به شدت اشباع شده اند:

<div class="flex justify-center my-12">
    <img src="/refactoring-ui/205.png" />
</div>

همین نوع از اشباع باعث می شود برخی از خاکستری ها حس سردی و برخی حس گرمی ایجاد کنند.

**دمای رنگ**

اگر تا به حال لامپ روشنایی خریداری کرده باشید، بین لامپ های "سفید گرم" که نوری زرد رنگ ایجاد می کنند و لامپ های "سفید سرد" که نوری آبی رنگ تولید می کنند، یکی را انتخاب کرده اید.

خاکستری های اشباع شده نیز ،در یک رابط کاربری، به همان شیوه عمل می کنند.

اگر برای خاکستری های خود خواهان حس سرد هستید، آنها را با کمی آبی اشباع کنید:

طیف خاکستری خنثی )بالا( و طیف خاکستری سرد )پایین(

<div class="flex justify-center my-12">
    <img src="/refactoring-ui/206.png" />
</div>

برای ایجاد حس گرم در خاکستری، آنها را با کمی زرد یا نارنجی اشباع کنید:

طیف خاکستری گرم

<div class="flex justify-center my-12">
    <img src="/refactoring-ui/207.png" />
</div>

برای حفظ یک دمای یکپارچه، افزایش اشباع سایه های روشن تر و تیره تر را فراموش نکنید. در غیر این صورت، این سایه ها، در مقایسه با خاکستری های نزدیک به روشنایی 50٪، کمی رنگ پریده به نظر خواهند رسید.

میزان اشباع رنگ های خاکستری به شما بستگی دارد)برای تغییر اندک دما ،میزان اشباع را اندکی افزایش دهید، یا اگر می خواهید رابط کاربری شما کاملا به یک سمت سوق پیدا کند، این میزان را افزایش دهید.(

# قابلیت دسترسی لزوما به معنای طراحی زشت نیست

برای اطمینان از دسترسی پذیری طراحی، دستورالعمل های دسترسی پذیری به محتوای وب (WCAG( توصیه می کند که متن عادی)زیر 18پیکسل( حداقل نسبت کنتراستی برابر با 4.5: 1 داشته و متن بزرگتر دارای حداقل نسبت کنتراستی برابر با 3:1 باشد.

<div class="flex justify-center my-12">
    <img src="/refactoring-ui/208.png" />
</div>

در یک شرایط معمولی با متن تیره در یک پس زمینه روشن، عمل کردن به این توصیه ها بسیار آسان است ،اما هنگام شروع کار با رنگ ها، کار بسیار مشکل تر می شود.

**تغییر کنتراست**

هنگام استفاده از متن سفید بر روی یک پس زمینه رنگی، تعجب خواهید کرد که برای رسیدن به نسبت کنتراست برابر با 4.5:1، این رنگ باید تا چه اندازه تیره باشد.

<div class="flex justify-center my-12">
    <img src="/refactoring-ui/209.png" />
</div>
<div class="flex justify-center my-12">
    <img src="/refactoring-ui/210.png" />
</div>

اگر قرار نباشد که این عنصر در کانون توجه قرار بگیرد، این عمل باعث ایجاد مشکلات مربوط به سلسله مراتب خواهد شد)چر ا که پس زمینه های رنگی تیره، مطمئنا توجه کاربر را به خود جلب می کنند(.
