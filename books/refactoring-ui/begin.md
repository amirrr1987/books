![An image](/refactoring-ui/0.jpg)



به نام خدا

**جادوی UI**

نکاتی عملی برای بهبود رابط کاربری به زبان ساده

**ویرایش اول**

**پاییز 1399**


![An image](/refactoring-ui/1.png)





این کتاب با نام جادوی UI، ترجمه ای از کتاب Refactoring UI می باشد.

نویسندگان:

**Adam Wathan**

**Steve Schoger**

ترجمه شده توسط:

**وحید دقیقی** در **مرجع UI وUX فارسی**

**مقدمه**

از ابتدای راه اندازی مرجع UI و UX فارسی، همیشه در نظر داشتیم بهترین و مناسب ترین نوع محتوا را در اختیار علاقه مندان این حوزه قرار دهیم و تمام تلاشمان را در این راه به کار برده ایم.

کتابی که در حال مطالعه آن هستید، یکی از بهترین کتاب های آموزش طراحی UI می باشد چرا که به زبان ساده و در قالب مثال های عملی به آموزش برخی از نکات مهم طراحی که باعث می شود به عنوان یک طراح، محصولات بهتری طراحی کنید را در اختیار شما قرار می دهد. با این حال علیرغم تمام تلاش برای ارائه محتوای با کیفیت، ادعای بی عیب و نقص بودن نداریم لذا عاجزانه خواهشمندیم هر گونه مشکلات موجود در این نسخه را به ایمیل <uiuxfarsi@gmail.com> ارسال نمایید تا در اسرع وقت اصلاح شوند.

این کتاب تا حد ممکن ساده سازی شده است و در بعضی موارد نکاتی توسط مترجم، به آن افزوده شده است اما در صورتی که علاقه مندید نکات بیشتری را در خصوص حوزه UI و UX بیاموزید می توانید از لینک های زیر استفاده کنید:

[دوره متخصص تجربه کاربری](http://ui-ux.org/product/ux-design-course/) [دوره طراحی اصولی رابط کاربری](http://ui-ux.org/product/ui-design-course/) [نقشه راه شروع طراحی UI و UX](http://ui-ux.org/how-to-become-ui-ux-designer-roadmap/) [بزرگترین آفت طراحی UI و UX](http://ui-ux.org/dont-start-design-with-tools/)

ضمنا خوانندگان این کتاب می توانند از کد تخفیف book برای خرید تمام محصولات سایت استفاده کنند.

این کتاب با نام جادوی UI، ترجمه ای از کتاب Refactoring UI می باشد.

نویسندگان:

**Adam Wathan**

**Steve Schoger**

ترجمه شده توسط:

**وحید دقیقی** در **مرجع UI وUX فارسی**

**مقدمه**

از ابتدای راه اندازی مرجع UI و UX فارسی، همیشه در نظر داشتیم بهترین و مناسب ترین نوع محتوا را در اختیار علاقه مندان این حوزه قرار دهیم و تمام تلاشمان را در این راه به کار برده ایم.

کتابی که در حال مطالعه آن هستید، یکی از بهترین کتاب های آموزش طراحی UI می باشد چرا که به زبان ساده و در قالب مثال های عملی به آموزش برخی از نکات مهم طراحی که باعث می شود به عنوان یک طراح، محصولات بهتری طراحی کنید را در اختیار شما قرار می دهد. با این حال علیرغم تمام تلاش برای ارائه محتوای با کیفیت، ادعای بی عیب و نقص بودن نداریم لذا عاجزانه خواهشمندیم هر گونه مشکلات موجود در این نسخه را به ایمیل <uiuxfarsi@gmail.com> ارسال نمایید تا در اسرع وقت اصلاح شوند.

این کتاب تا حد ممکن ساده سازی شده است و در بعضی موارد نکاتی توسط مترجم، به آن افزوده شده است اما در صورتی که علاقه مندید نکات بیشتری را در خصوص حوزه UI و UX بیاموزید می توانید از لینک های زیر استفاده کنید:

[دوره متخصص تجربه کاربری](http://ui-ux.org/product/ux-design-course/) [دوره طراحی اصولی رابط کاربری](http://ui-ux.org/product/ui-design-course/) [نقشه راه شروع طراحی UI و UX](http://ui-ux.org/how-to-become-ui-ux-designer-roadmap/) [بزرگترین آفت طراحی UI و UX](http://ui-ux.org/dont-start-design-with-tools/)

ضمنا خوانندگان این کتاب می توانند از کد تخفیف book برای خرید تمام محصولات سایت استفاده کنند.

![An image](/refactoring-ui/3.jpg)

**فهرست**

**1- شروع طراحی**

به جای طراحی ظاهر، از ویژگی ها و قابلیت ها شروع کنید. 9

جزئیات در مراحل بعدی اضافه می شوند. 12 بیش از حد طراحی نکنید! 14 برای محصول خود، شخصیت انتخاب کنید. 18 انتخاب های خود را محدود کنید 24

**2- سلسله مراتب بصری**

همه عناصر رابط کاربری برابر نیستند 29

اندازه همه چیز نیست 31 در زمینه های رنگی از متن خاکستری استفاده نکنید 34 با عدم تأکید، تأکید ایجاد کنید 37 برچسب آخرین راه حل است 39

سلسله مراتب بصری را از سلسله مراتب وب جدا کنید 42 بین وزن و کنتراست تعادل ایجاد کنید 44 معنا شناسی امری ثانویه است 47 **3- چیدمان و فاصله**

با فضای سفید بیش از حد کار خود را شروع کنید 51 یک سیستم تعیین فاصله و اندازه ایجاد کنید 55 نیازی نیست کل صفحه را پر کنید 59 به شبکه ها بیش از حد بها داده شده است 63 اندازه نسبی ، با یک مقیاس منظم تغییر نمی کند! 65 از فاصله گذاری برای نمایش ارتباط اجزا با هم استفاده کنید. 71 **4- طراحی متن**

یک مقیاس تایپوگرافی ایجاد کنید 80 از فونت های مناسب استفاده کنید 86 به طول خطوط در رابط کاربری دقت کنید 90 خط کرسی)Baseline( را در نظر بگیرید، نه مرکز 92 ارتفاع خط یک امر نسبی است 95 تمام لینک ها به رنگ احتیاج ندارند 98

ترازبندی متن ها را با در نظر گرفتن خوانایی، انجام دهید 100 از فاصله بین کلمات به شکل مؤثر استفاده کنید **5- کار با رنگ**

به جای hex از HSL استفاده کنید 104 از آنچه فکر می کنید به رنگ های بیشتری نیاز دارید 110 سایه های خود را از قبل مشخص کنید 115 اجازه ندهید که روشنایی، اشباع شما را از بین ببرد 118 نیازی نیست خاکستری، خاکستری باشد 122 قابلیت دسترسی لزوما به معنای طراحی زشت نیست 124 تنها به رنگ تکیه نکنید 127

**6- ایجاد عمق**

یک منبع نور برای طرحتان شبیه سازی کنید. 130 برای ایجاد ارتفاع از سایه ها استفاده کنید 137 سایه ها می توانند دو بخش داشته باشند 141 حتی طرح های فلت نیز می توانند دارای عمق باشند 144 برای ایجاد لایه ها، از همپوشانی عناصر استفاده کنید 146 **7- کار با تصاویر**

از عکس های مناسب استفاده کنید 150 متن به کنتراست یکپارچه نیاز دارد 151 اندازه هر چیز مشخص است 155 مراقب محتوای ایجاد شده توسط کاربر باشید 161

1. **نکات پایانی**

پیش فرض ها را با دقت طراحی کنید 166 برای لبه های المان ها، حاشیه های رنگی در نظر بگیرید. 169

پس زمینه های خود را تزئین کنید 172 از empty states غافل نشوید 177 حواشی کمتری استفاده کنید 180

خلاقانه تر فکر کنید 182

1. **بیشتر یاد بگیرید و پیشرفت کنید. 190**

![An image](/refactoring-ui/4.png)

**به جای طراحی ظاهر، از ویژگی ها و قابلیت ها شروع کنید.**

فرض کنید که شما یک طراح هستید. برای طراحی یک اپلیکیشن یا وبسایت جدید، ابتدا چه چیزی را طراحی می کنید؟ اگر جواب شما نوار نویگیشن بالای صفحه است، دچار اشتباه شده اید. اگر قرار است طراحی خود را با طراحی ظاهر یک اپلیکیشن شروع کنید و صرفا المان های مختلف رابط کاربری را از بالای صفحه تا پایین صفحه پشت سرم هم قرار دهید و نهایتا طراحی را در پایین صفحه به اتمام برسانید، اشتباه می کنید.

ساده ترین راه برای گیج شدن هنگام طراحی یک محصول و ایده جدید، شروع کار با تلاش برای طراحی ظاهر آن اپلیکیشن یا وبسایت است. بیشتر افراد تصور می کنند که طراحی یک محصول، تنها طراحی ظاهر و رابط کاربری آن است و مدام سوالاتی از قبیل سوالات زیر در ذهنشان پدیدار می شود:

- - نوار نویگیشن اصلی در قسمت بالای صفحه باشد یا به شکل نوار کناری )Sidebar( باشد؟
    - عناصر نویگیشن در سمت چپ باشند یا در سمت راست رابط کاربری قرار داده شوند؟
    - محتوای صفحه در یک کادر قرار داشته یا کل صفحه را بگیرند؟
    - لوگو در کجا قرار بگیرد؟

![An image](/refactoring-ui/5.png)

نکته این است که یک اپلیکیشن یا وبسایت در واقع مجموعه ای از ویژگی ها است. قبل از طراحی و در نظر گرفتن چند ویژگی برای محصول، شما اطلاعات لازم برای تصمیم گیری درباره نوع المان های رابط کاربری و نحوه چیدمان آن ها را در اختیار ندارید. جای تعجب نیست که اگر طراحیتان را فقط با در نظر گرفتن ظاهر محصول شروع کنید، این کار گیچ کننده باشد چرا که نمی دانید دقیقا این المان ها را برای به وجود آوردن چه ارزش و عملکرد و قابلیتی کنار هم قرار می دهید.

به جای شروع فرایند طراحی با طراحی ظاهر یک محصول، کار خود را با بخشی از قابلیت های عملکردی آغاز کنید.

به عنوان مثال ،تصور کنید که در حال ایجاد یک سرویس رزرو پرواز )مانند وبسایت علی بابا در ایران( هستید.

قابلیت های این محصول را در نظر بگیرید. یکی از ویژگی های این محصول می تواند جستجوی پروازها باشد که کاربر با مشخص کردن مبدا و مقصد و سایر اطلاعات سفر مانند تاریخ، می تواند پرواز مورد نظر خود را رزرو کند. شما می توانید فرایند طراحی خود را با این ویژگی یعنی قابلیت "جستجوی یک پرواز" آغاز کنید.

برای این که این قابلیت را در محصول بگنجانید ،رابط کاربری شما به این موارد نیاز دارد:

- فیلد متنی برای شهر مبداء
- فیلد متنی برای شهر مقصد
- فیلد برای تاریخ حرکت
- فیلد برای تاریخ بازگشت
- دکمه ای برای انجام جستجو

فرایند طراحی خود را با این موارد آغاز کنید.


![An image](/refactoring-ui/6.jpg)

طراحی شما در این مرجله می تواند تمام شود یا می توانید، با توجه به محصولی که طراحی می کنید، مواردی را به آن اضافه کنید و یا جزئیات بصری طرح را بیشتر کنید. مثلا در تصویر زیر، امکان سفر رفت و برگشتی ،تعداد بلیط درخواستی و انتخاب نوع کلاس پرواز به طرح قبلی افزوده شده و جزئیات بصری دیگری مانند آیکون ها، سایه ها، رنگ ها و متن ها نیز در طرح گنجانده شده اند. انتخاب با شما و کارفرماست. می توانید مانند گوگل، ساده باشید، یک لوگو، یک فیلد متنی و دو دکمه!


![An image](/refactoring-ui/7.png)

**جزئیات در مراحل بعدی اضافه می شوند.**

در اولین مراحل طراحی یک ویژگی جدید، نباید وقت خود را صرف گرفتن تصمیمات سطح پایینی از قبیل تایپ فیس و نوع فونت، سایه ها، آیکون ها و غیره کنید.

این مسائل در نهایت اهمیت پیدا خواهند کرد، اما در حال حاضر و در قدم های اولیه مهم نیستند.

اگر در نادیده گرفتن جزئیات هنگام کار در محیط هایی مانند مرورگر یا ابزار و نرم افزار طراحی مورد علاقه خود، مشکل دارید و برایتان سخت است که در این محیط ها با جزئیات کم و اصطلاحا "کثیف" طراحی کنید، به سادگی می توانید یک ماژیک و کاغذ بردارید و ایده های خودتان را با حداقل جزئیات روی کاغذ طراحی کنید. با حداقل دقت ممکن در طراحی! این همان چیزی است که در طراحی به آن اسکچینگ و وایرفریمینگ می گوییم.

![An image](/refactoring-ui/8.png)

وسواس بیش از حد بر روی جزئیات کوچک، به کمک یک ماژیک امکان پذیر نیست. بنابراین این کار می تواند یک روش عالی برای کشف سریع و کم هزینه ایده های مختلف طراحی باشد.

**هنوز هم رنگ را اضافه نکنید**

حتی هنگامی که به طرح مدنظر خود روی کاغذ رسیدید و قصد پیاده سازی آن با نرم افزار را هم داشتید، در برابر وسوسه استفاده از رنگ مقاومت کنید.

با طراحی در گری اسکیل)grayscale( و استفاده از طیف رنگی خاکستری، سیاه و سفید، مجبور می شوید برای ایجاد سلسله مراتب بین قسمت های مختلف طرح، از فواصل، کنتراست و اندازه استفاده کنید بنابراین با عدم تمرکز شما روی رنگ ها، در قدم های اولیه طراحی، طرح شما به لحاظ فنی حرفه ای تر و منظم تر خواهد شد.

![An image](/refactoring-ui/9.png)

دوری از رنگ ها چالش برانگیز است، اما در نهایت با یک رابط کاربری واضح تر و سلسله مراتب قوی تری روبرو خواهید شد که می توانید با استفاده از رنگ آن را تقویت کنید.

![An image](/refactoring-ui/10.jpg)

**بیش از حد زمان خود را صرف مراحل اولیه نکنید.**

هدف از طراحی با جزئیات کم این است که بتوانید هرچه سریعتر، محصول واقعی و نهایی را ایجاد کنید بنابراین باید سریع آن ها را طراحی کنید و از آن ها به سمت و سوی طراحی محصول نهایی پیش بروید.

فراموش نکنید طرح های اولیه )اسکچ ها( و وایرفریم ها دور ریختنی هستند. از آنها برای اکتشاف ایده های خود استفاده کرده و پس از تصمیم گیری، آنها را کنار بگذارید.

**بیش از حد طراحی نکنید!**

نیازی نیست قبل از طراحی نهایی یک محصول، تمام ویژگی ها و جزئیات آن را طراحی کنید. بهتر است این کار را انجام ندهید.

![An image](/refactoring-ui/11.jpg)

درک تعاملات کل ویژگی ها و انواع شرایط، حالات و سناریوهای استفاده یک محصول توسط کاربران، خصوصاخصوصاً در حالت انتزاعی، دشوار است.

- اگر کاربری 2000 مخاطب دارد، این صفحه باید چگونه به نظر برسد؟
- پیغام خطا در کجای این فرم قرار بگیرد؟
- اگر دو رویداد به طور همزمان برنامه ریزی شده باشند، این تقویم چگونه به نظر برسد؟

با درگیر شدن با این شرایط احتمالی مختلف که بسیاری از آن ها یک در میلیون هم اتفاق نخواهد افتاد ، خود را گیج خواهید کرد. بگذارید در مراحل بعدی طراحی و یا با فیدبک هایی که بعدا از کاربران می گیرید طرح خود را کامل کنید.

**به شکل چرخه ای کار کنید**

به جای اینکه همه چیز را از قبل طراحی کنید، فرایند طراحی خود را به چند چرخه تقسیم کنید و در چرخه های کوتاه کار کنید. کار خود را با طراحی یک نسخه ساده از ویژگی که قصد ایجاد آن را دارید، آغاز کنید.

![An image](/refactoring-ui/12.png)

**اگر از طرح اولیه راضی هستید، آن را به واقعیت تبدیل کنید.**

مطمئناً در این راه با پیچیدگی های غیر منتظره ای روبرو خواهید شد، اما نکته همین جا است. برطرف کردن مشکلات طراحی در یک رابط کاربری قابل استفاده و واقعی، ساده تر از پیش بینی تمام حالت ها و شرایط در یک رابط کاربری انتزاعی است. پس در واقع ابتدا ساده طراحی کنید، آن را عملی کنید و مجددا سناریوهای مختلف را با طرحی که با جزئیات بیشتر طراحی کرده اید بررسی کنید و تغییرات لازم را اعمال کنید.

این کار را تا زمانی که دیگر مشکلی در این بخش از طراحی باقی نماند تکرار کرده و سپس روی ویژگی بعدی به همین صورت کار کنید.

![An image](/refactoring-ui/13.png)

بیش از حد بر روی حالت انتزاعی وقت نگذارید. در اسرع وقت کار بر روی حالت واقعی را شروع کنید تا سنگینی کار بر دوش تصورات شما قرار نگیرد.

**بدبین باشید**

عملکرد هایی را که آمادگی ساخت آنها را ندارید، به طرح های خود وارد نکنید.

به عنوان مثال، فرض کنید که در حال کار بر روی یک سیستم نظردهی در یک ابزار مدیریت پروژه هستید. شما می دانید که روزی تمایل خواهید داشت که کاربران بتوانند فایل هایی را به نظرات خود اضافه کنند، بنابراین یک بخش پیوست را به طراحی خود اضافه می کنید.

![An image](/refactoring-ui/14.png)

پس از پیشرفت در انجام کار در مراحل بعدی مانند برنامه نویسی و توسعه، متوجه می شوید که اضافه کردن قابلیت ارسال فایلهای پیوست بسیار بیشتر از آنچه پیش بینی کرده بودید پیچیده است و شما به هیچ وجه زمان کافی برای اتمام این کار را ندارید، بنابراین درحالی که مشغول رسیدگی به سایر اولویت ها هستید ،کل سیستم نظردهی اهمیت کمی پیدا می کند.

نکته این است که یک سیستم نظردهی فاقد امکان ارسال فایل، بهتر از عدم وجود سیستم نظر دهی است، اما مشکل این است که از روز اول قصد برنامه ریزی برای آن را داشته اید.

باید انتظار داشته باشید که طراحی یک ویژگی جدید مشکل باشد. با طراحی کوچکترین نسخه کارامد و قابل استفاده، می توانید میزان ریسک را به طور قابل توجهی کاهش دهید.

![An image](/refactoring-ui/15.jpg)

اگرچه داشتن یک ویژگی یا قابلیت جدید خوب به نظر می رسد، طراحی آن را به بعد موکول کنید. ابتدا نسخه ساده را ایجاد کنید و در مراحل بعدی پس از اتمام پروژه آن را توسعه دهید، همیشه چیزی برای بازگشت به عقب وجود خواهد داشت. سعی نکنید در ابتدای امر، یک محصول با تمام ویژگی های ممکن را ارائه دهید. البته توجه داشته باشید که محصول شما تا حدی باید امکانات و قابلیت داشته باشد که برای کاربران کارایی داشته باشد. اگر امکانات محصول را در حدی کاهش دهید که برای کاربران ایجاد ارزش نکند و در واقع بدون کاربرد باشد، محصول شما یک محصول بی خاصیت است!

**برای محصول خود، شخصیت انتخاب کنید.**

هر طرح خصوصیت منحصر به فردی دارد .یک سایت بانکی در تلاش است در تعامل خود با کاربر، از خود شخصیتی ایمن و حرفه ای را در ذهن او القا کند، در حالی که یک استارت آپ جدید، احتمالا دارای یک طراحی سرگرم کننده و شاد است چرا که ارزشی که هر کدام از آن ها برای مخاطبانشان ایجاد می کنند ،متفاوت است.

![An image](/refactoring-ui/16.jpg)

در ظاهر ممکن است ارائه یک شخصیت خاص در طراحی، انتزاعی و سطحی به نظر برسد، اما جالب است بدانید بخش عمده شخصیتی که از یک محصول در ذهن مخاطب شکل می گیرد، به کمک چند عامل مشخص می شود. در واقع قرار است راجع عوامل شکل دهنده به شخصیت محصول بپردازیم.

**انتخاب فونت**

تایپوگرافی نقش مهمی در شکل گیری احساسات کاربر نسبت به محصول دارد.

اگر خواهان ظاهری پیراسته یا کلاسیک باشید، می توانید یک تایپ فیس سریف را در طراحی خود بگنجانید:

![An image](/refactoring-ui/17.png)

برای ایجاد ظاهری بازیگوش و صمیمی تر، می توانید از یک تایپ فیس سنز-سریف مدور استفاده کنید:

![An image](/refactoring-ui/18.jpg)

اگر به دنبال ظاهری ساده تر هستید، یا می خواهید برای ارائه شخصیت به عناصر دیگر موجود در طرح تکیه کنید، استفاده از سنز-سریف معمولی عالی است:

![An image](/refactoring-ui/19.png)

توضیح: مفهوم سریف و سنس سریف در تایپوگرافی فارسی مفهوم خاصی ندارند و در تایپوگرافی فارسی، عامل تعیین کننده شخصیت طرح، نوع تایپ فیس مورد استفاده است. برای مثال تایپ فیس هایی از قبیل ایران یکان، ایران سنس و یکان بخ، میتوانند برای ایجاد یک شخصیت رسمی به کار روند و مواردی مانند ایران سنس دست نویس و لاله زار می توانند گزینه هایی برای ایجاد یک شخصیت صمیمی و بازیگوش باشند.

**رنگ**

معلومات زیادی در رابطه با علم روانشناسی رنگ وجود دارد، اما در عمل ،باید تنها به احساسی که رنگ های مختلف برای شما ایجاد می کنند توجه کنید.

رنگ آبی امن و آشنا است، در محصولات زیادی آن را میبینید. هیچ کس از آبی شکایتی ندارد:

![An image](/refactoring-ui/20.jpg) طلایی احتمالا نشان دهنده یک محصول لوکس ، گران و پیراسته است:

![An image](/refactoring-ui/21.jpg)

صورتی کمی صمیمی بوده و چندان جدی نیست:

![An image](/refactoring-ui/22.jpg)

در حالی که تلاش برای انتخاب رنگ در رابط کاربری تنها با تکیه بر روانشناسی چندان عملی نیست )بخش اعظم فرایند انتخاب رنگبندی یک محصول تنها مربوط به این مورد است که به چشم شما به عنوان طراح ،خوب و چشم نواز به نظر می رسد(، اما تکیه به روانشناسی رنگ ها برای درک چرایی خوب به نظر رسیدن یک رنگ، و تطابق با شخصیت محصول مفید است بنابراین سعی نکنید از رنگ صورتی برای طراحی رابط کاربری بانک قرض الحسنه مهر ایران استفاده کنید. حتی اگر زیبا و چشم و نواز به نظر می رسد!

**گردی گوشه المان ها**

اگرچه مدور کردن گوشه های المان های مختلف طراحی و میزان آن جزو جزئیاتِ بی اهمیت به نظر می رسد، اما می تواند تأثیر زیادی در احساس کلی ایجاد شده داشته باشد.

کم بودن گردی گوشه های المان ها، نسبتا خنثی بوده و به خودی خود خصوصیت خاصی را منتقل نمی کند:

![An image](/refactoring-ui/23.jpg)

گرد بودن زیاد گوشه المان ها شیطنت آمیز به نظر می رسد:

![An image](/refactoring-ui/24.jpg)

درحالی که عدم وجود border radius و گردی گوشه ها و در واقع تیز بودن گوشه ها ،جدی یا رسمی به نظر می رسد:

![An image](/refactoring-ui/25.png)

انتخاب شما هرچه که باشد، فرقی ندارد. انسجام اهمیت دارد. ترکیبی از گوشه های گرد و مربعی در یک رابط کاربری ،تقریباً همیشه بدتر از استفاده از یکی از این موارد است. اگر گوشه های یک نوع دکمه را گرد کردید ،سعی کنید تمام دکمه ها را گرد طراحی کنید نه اینکه یک المان را گرد، دیگری را کمی گرد تر و دیگری را کاملا تیز طراحی کنید.

**زبان**

جدای از تکنیک های طراحی بصری که تا کنون در خصوص آن ها صحبت کرده ایم، کلماتی که در یک رابط استفاده می کنید، تأثیر گسترده ای بر شخصیت کلی آن دارد.

عدم استفاده از یک لحن خودمانی و محاوره، رسمی تر یا حرفه ای تر می باشد:

![An image](/refactoring-ui/26.png)

درحالی که استفاده از یک لحن دوستانه یا محاوره، باعث می شود سایت یا اپلیکیشن دوستانه تر به نظر برسد:

![An image](/refactoring-ui/27.png)

کلمات در همه جای یک رابط کاربری وجود دارند و انتخاب مناسب آنها به اندازه)حتی بیشتر از( انتخاب رنگ یا تایپ فیس و فونت مناسب اهمیت دارد.

**تصمیم گیری در مورد آنچه که واقعاً می خواهید**

در بسیاری از مواقع برای انتخاب یک شخصیت برای محصول، احتمالا از روی احساس تصمیم گیری می کنید. اما در غیر این صورت، یک راه عالی برای سهولت در تصمیم گیری در این خصوص، دیدن رقبا و یا سایت ها یا محصولاتی است که توسط کاربران جامعه هدف شما، استفاده می شوند.

اگر این سایت ها عمدتاً "جدی" هستند، سایت شما نیز احتمالا باید اینگونه باشد؛ اگر بیشتر سرگرم کننده و دارای چاشنی طنز و صمیمانه هستند ،احتمالا مسیر درست همان است.

اما سعی کنید بیش از حد از رقبای مستقیم خود وام نگیرید، هیچ کس نمی خواهد شبیه به نسخه درجه دو از چیز دیگری به نظر برسد.

# انتخاب های خود را محدود کنید

شاید برای شما به عنوان یک طراح جذاب باشد که دنیایی از فونت ها، پالت های رنگی، تصاویر و... را برای طراحی رابط کاربری داشته باشید، اما در عمل زمانی که بخواهید از میان این انبوه فایل ها، چند مورد را انتخاب کنید متوجه خواهید شد که چقدر این کار زمان بر و گیج کننده است.

این مورد تنها برای فونت و رنگ ها صدق نمی کند شما به راحتی ممکن است وقت خود را برای هر تصمیم کوچکی تلف کنید.

- اندازه این متن 12 px باشد یا 13 px؟
- میزان ماتی این box shadow باید 10٪ باشد یا 15٪؟
- طول این آواتار 24 px باشد یا 25 px ؟
- برای این دکمه از فونتی با وزن متوسط استفاده کنم یا وزن بولد ؟
- فاصله و پدینگ پایینی این عنوان 18 px باشد یا 20 px؟

اگر بدون هیچ محدودیتی طراحی کنید، تصمیم گیری شکنجه آور است، چراکه همیشه بیش از یک انتخاب درست وجود خواهد داشت.

به عنوان مثال، تمام این دکمه ها دارای رنگ های پس زمینه متفاوتی هستند، اما تشخیص تفاوت بین آنها تنها با نگاه کردن تقریبا غیرممکن است.

![An image](/refactoring-ui/28.png)

اگر هیچ کدام از این گزینه ها واقعاً انتخاب بدی نباشند، چگونه با قاطعیت تصمیم خواهید گرفت؟ برای حل این مشکل چه کار کنیم؟ برویم سراغ راهکار ها...

**برای خودتان چند سیستم طراحی را از قبل تعریف کنید**

به جای اینکه هنگام تصمیم گیری از یک اقیانوس بی پایان بهره ببرید، با مجموعه کوچک تری از گزینه ها شروع کنید.

هر بار که می خواهید طیف جدیدی از رنگ آبی را انتخاب کنید، به سراغ انتخابگر رنگ نروید. از بین 8 الی10 طیفی که از قبل جدا کرده اید، انتخاب کنید.

![An image](/refactoring-ui/29.jpg)

به همین شکل، اندازه فونت را تا زمان رسیدن به اندازه دلخواه ،هر بار به اندازه یک پیکسل تغییر ندهید. از قبل برای خود یک مقیاس محدود کننده شامل مجموعه ای از فونت ها، وزن ها و سایزها تعیین کرده و در آینده از آن برای تصمیم گیری در مورد اندازه فونت استفاده کنید و آن ها را در محصولات خود به کار ببرید.

![An image](/refactoring-ui/30.png)

اگر چنین سیستم هایی را ایجاد کنید، عمل دشوار انتخاب مقادیر اولیه را به جای اینکه برای هر طرح جدید انجام دهید، تنها یک بار انجام خواهید داد. دراین صورت میزان کار اولیه شما به عنوان بیشتر شده ،اما ارزشش را دارد چرا که در ادامه کار کمتر دچار خستگی حاصل از تصمیم گیری خواهید شد.

**طراحی با فرآیند حذف**

هنگامی که با استفاده از مجموعه ای از مقادیر محدود کننده طراحی می کنید، تصمیم گیری بسیار ساده تر خواهد شد، چراکه تعداد گزینه های صحیح و مناسب کمتر است.

برای مثال ،تصور کنید که در حال تلاش برای انتخاب اندازه یک آیکون هستید. شما مقیاسی را برای اندازه گیری خود تعیین کرده اید که گزینه های کوچک تا متوسط، تنها شامل 12 px 24 ،px 16 ،px و 32 px هستند.

![An image](/refactoring-ui/31.png)

برای انتخاب بهترین گزینه، حدس بزنید که کدام یک بهتر به نظر می رسد)مثلا16 px(. سپس مقادیر هر دو طرف این مقدار)12 px و 24 px( را برای مقایسه امتحان کنید.

![An image](/refactoring-ui/32.png)

به احتمال زیاد تنها یک گزینه انتخاب مناسب است؛ اگر دو گزینه کناری مناسب نبودند، کار شما تمام شده است و گزینه وسط تنها انتخاب است.

اگر به نظر می رسد یکی از گزینه های کناری بهترین انتخاب است، مقایسه دیگری را با استفاده از همان گزینه به عنوان مقدار میانی انجام دهید و مطمئن شوید که انتخاب بهتری وجود ندارد. برای مثال اگر در مثال قبلی احساس کردید که گزینه 24 پیکسلی مناسب تر است، آن را در مقایسه با گزینه های 32 و 16 پیکسلی بسنجید و ببینید که کدام مورد مناسب تر است.

![An image](/refactoring-ui/33.jpg)

این رویکرد برای هر سیستمی کارآمد است. هنگامی که با مجموعه ای از گزینه ها که از نظر ظاهری متفاوت هستند محدود شوید، انتخاب بهترین گزینه بسیار راحت است.

**همه چیز را سازمان دهی کنید**

هرچه تعداد سیستم بیشتری داشته باشید، کار شما سریعتر انجام شده و کمتر در تصمیمات خود دچار شک خواهید شد. سیستم های مختلف را برای دستگاههای مختلف طراحی کنید.

شما برای چنین مواردی به سیستم نیاز دارید:

- اندازه فونت
- وزن فونت Line height •
- رنگ Margin •
- Padding
- پهنا
- ارتفاع
- سایه ها Border radius •
- پهنای حاشیه
- Opacity

و هر چیز دیگری که حین طراحی حس کنید در حال تصمیم گیری برای یک موضوع سطح پایین در طراحی هستید.

البته نیازی نیست همه این موارد را قبل تعریف کنید، کافی است مطمئن شوید که با یک طرز فکر متمرکز بر سیستم، طراحی را انجام می دهید. در هنگام تصمیم گیری های جدید و رویارویی با شرایط جدید، به دنبال فرصت هایی برای معرفی سیستم های جدید بوده و سعی کنید از تکرار تصمیم گیری های جزئی و هدر دهنده وقت خودداری کنید.

طراحی با کمک سیستم در این کتاب تکرار خواهد شد و در فصل های بعدی در مورد ایجاد بسیاری از این سیستم ها با جزئیات دقیق بحث خواهیم کرد.

![An image](/refactoring-ui/34.png)

## همه عناصر رابط کاربری برابر نیستند

اگر به طراحی بصری به عنوان "حالت دادن به المان های مختلف برای ایجاد یک ظاهر زیبا" فکر کنیم، به راحتی می توان درک کرد که چرا دستیابی به آن بدون استعداد هنری ذاتی احتمالا مشکل است؛ اما مشخص شده است که یکی از بزرگترین عوامل ایجاد "ظاهری زیبا"، به هیچ وجه با طراحی ظاهری ارتباطی ندارد.

سلسله مراتب بصری به اهمیت رابطه عناصر موجود در رابط کاربری در ارتباط با یکدیگر پرداخته و مؤثرترین ابزار موجود برای ایجاد حس "آراستگی" است. بگذارید ساده بگوییم، سلسله مراتب بصری یعنی اینکه اطلاعات موجود در رابط کاربری را به گونه ای سازمان دهی کنیم که تمامی اطلاعات موجود، به چسم کاربر یک درجه از اهمیت را نداشته باشند و کاربر بتواند بین اطلاعات مهمتر، مهم و کم اهمیت تر تفکیک قایل شود. فراموش نکنید که همه اطلاعات موجود در رابط کاربری پر اهمیت نیستند همچنین تمام اطلاعات کم اهمیت نیستند.

اگر تمام عوامل موجود در یک رابط کاربری برای جلب توجه با یکدیگر رقابت کنند، این رابط کاربری مانند دیوار بزرگی از محتوا، که مشخص نیست چه چیزی واقعا اهمیت دارد ،نا منظم و آشفته به نظر خواهد رسید. به تصویر زیر دقت کنید، جدا از دکمه های Buy و Sell که متفاوت به نظر می رسند، هیچ تفکیک خاصی بین اهمیت سایر اطلاعات نمی شود داشت و نمی توانید بگویید که کدام نوع از اطلاعات با اهمیت ترند:

![An image](/refactoring-ui/35.png)![An image](/refactoring-ui/36.png)

هنگامی که عمداً از میزان تاکید اطلاعات ثانویه و ثالث کم کرده و سعی کنید مهم ترین عناصر را برجسته کنید)حتی اگر طرح رنگ ،نوع فونت و چیدمان تغییر نکرده باشد( نتیجه بلافاصله دلپذیرتر خواهد شد:

![An image](/refactoring-ui/37.png)![An image](/refactoring-ui/38.jpg)

چگونه این اتفاق رخ می دهد؟ در ادامه برخی استراتژی های خاص، که می توانید از آن برای ایجاد سلسله مراتب در طرح های خود استفاده کنید را پوشش خواهیم داد.

# اندازه همه چیز نیست

تکیه بیش از حد به اندازه فونت برای کنترل سلسله مراتب کار اشتباهی است. این کار اغلب منجر به تولید محتوای اولیه بسیار بزرگ و محتوای ثانویه بسیار کوچک می شود.

![An image](/refactoring-ui/39.png)![An image](/refactoring-ui/40.jpg)

به جای اینکه کل سنگینی بار را بر دوش اندازه فونت بیاندازید، سعی کنید از وزن فونت یا رنگ فونت هم استفاده کنید.

به عنوان مثال ،بولد کردن عناصر اولیه به شما امکان می دهد تا از فونتی با اندازه معقول تر استفاده کنید و اغلب در انتقال میزان اهمیت موفق تر باشید:

![An image](/refactoring-ui/41.png)

همچنین، استفاده از یک رنگ ملایم تر برای متن ثانویه)به جای اندازه کوچک فونت(، بدون قربانی کردن خوانایی طرح، مشخص می کند که اهمیت این متن کمتر است:

![An image](/refactoring-ui/42.jpg)

**سعی کنید از دو یا سه رنگ استفاده کنید:**

- یک رنگ تیره برای محتوای اصلی)مانند عنوان مقاله(
- خاکستری برای محتوای ثانویه)مانند تاریخ انتشار مقاله(
- خاکستری کمرنگ تر برای محتوای ثالث)مثل پاورقی( به همین ترتیب، معمولا دو وزن فونت برای UI کافی است:
- یک وزن فونت معمولی)400 یا 500 بسته به فونت( برای بیشتر متون
- یک وزن فونت سنگین تر)600 یا 700( برای متونی که قصد تأکید آن را دارید

![An image](/refactoring-ui/43.jpg)![An image](/refactoring-ui/44.png)

از استفاده از فونت هایی با وزن زیر 400 در رابط کاربری خودداری کنید. این فونت ها ممکن است در عناوین بزرگ کارآیی داشته باشند، اما خواندن آنها در اندازه های کوچکتر دشوار است. اگر در نظر دارید برای کم کردن تاکید برخی متون از وزن های کمتر استفاده کنید، به جای آن از یک رنگ روشن تر یا اندازه فونت کوچکتر استفاده کنید.

# در زمینه های رنگی از متن خاکستری استفاده نکنید

رنگ آمیزی متن با خاکستری روشن یک راهی عالی برای کم کردن تأکید آن در یک زمینه سفید است، اما در پس زمینه های رنگی چندان عالی به نظر نمی رسد پس سعی کنید از رنگ خاکستری، فقط روی زمینه سفید استفاده کنید.

![An image](/refactoring-ui/45.jpg)![An image](/refactoring-ui/46.jpg)

این امر به این دلیل است که جلوه ای که ما از رنگ خاکستری بر روی زمینه سفید مشاهده می کنیم، در واقع همان کنتراست کاهش یافته است.

امری که به ایجاد سلسله مراتب کمک می کند، در واقع نزدیکتر کردن رنگ متن به رنگ پس زمینه است و نه خاکستری کردن آن.

![An image](/refactoring-ui/47.png)

شاید فکر کنید که ساده ترین راه برای رسیدن به این هدف استفاده از متن سفید و کاهش میزان Opacity است:

![An image](/refactoring-ui/48.png)

در حالی که این عمل باعث کاهش کنتراست شده، اما اغلب متنی را ایجاد می کند که کسل کننده، کم رنگ و گاها حتی ناقص به نظر می رسد.

حتی بدتر از آن، استفاده از این روش در روی یک تصویر یا الگو، به معنای نمایش پس زمینه در میان متن است:

![An image](/refactoring-ui/49.png)

یک رویکرد بهتر انتخاب رنگ جدید بر اساس رنگ پس زمینه است.

رنگی مشابه رنگ پس زمینه انتخاب کنید و با تنظیم Saturation آن، به یک رنگ نهایی، کمی متفاوت از رنگ اصلی برسید:

![An image](/refactoring-ui/50.jpg)![An image](/refactoring-ui/19.png)

با انتخاب دستی یک رنگ به این روش، می توان بدون محو کردن متن، کنتراست را کاهش داد.

# با عدم تأکید، تأکید ایجاد کنید

گاها در شرایطی قرار خواهید گرفت که عنصر اصلی رابط کاربری به اندازه کافی برجسته نیست، اما برای ایجاد تاکید مورد نظر، نمی توانید چیزی را به آن اضافه کنید.

به عنوان مثال، با وجود تلاش برای ایجاد تاکید در آیتم فعال در منوی تصویر زیر با در نظر گرفتن رنگی متفاوت ،باز هم در مقایسه با آیتم های غیرفعال، چندان تفاوتی ندارد:

![An image](/refactoring-ui/19.png)![An image](/refactoring-ui/19.png)

هنگامی که در چنین موقعیت هایی قرار می گیرید، به جای تلاش برای تأکید بیشتر بر عنصری که نیاز به جلب توجه دارد، روی کاهش تاکید بر عناصری که المان مورد نظر شما با آن رقابت می کند، متمرکز شوید.

در این مثال، می توانید با انتخاب رنگ های ملایم تر و کم رنگ تر برای موارد غیرفعال و محو کردن آنها در پس زمینه، این کار را انجام دهید:

![An image](/refactoring-ui/19.png)![An image](/refactoring-ui/19.png)

این طرز فکر را می توان در بخش های بزرگتر یک رابط کاربری نیز اعمال کرد. به عنوان مثال، اگر سایدبار در محصول با بخش اصلی محتوای شما رقابت می کند ،برای آن رنگ پس زمینه در نظر نگیرید و درواقع اجازه دهید محتوای این بخش، مستقیما در پس زمینه صفحه اصلی جای بگیرد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

# برچسب آخرین راه حل است

هنگام ارائه داده ها به کاربر)به ویژه داده های تعریف شده در پایگاه داده(، به راحتی ممکن است در تله استفاده از برچسب ها گرفتار شوید.

![An image](/refactoring-ui/19.png)![An image](/refactoring-ui/19.png)

مشکل این رویکرد در این است که زمانی که داده ها را با لیبل به کاربر عرضه کنید، میزان تاکیدی که روی دیتای اصلی و لیبل صورت می گیرد، تقریبا به یک اندازه خواهد بود و ایجاد سلسله مراتب سخت تر می شود .

**ممکن است به هیچ وجه به برچسب احتیاج نداشته باشید**

در بسیاری از مواقع، تنها با نگاه کردن به فرمت داده ها، می توان نوع آن را حدس زد.

به عنوان مثال ،<uiuxfarsi@gmail.com> یک آدرس ایمیل است ،12345678-021 شماره تلفن و 199 هزارتومان قیمت است.

اگر فرمت کافی نباشد، محتوا اغلب کافی خواهد بود و کاربران هنگام خواندن محتوا متوجه نوع محتوا خواهند شد. وقتی در زیر نام کسی در بخش لیست کارمندان یک وب سایت ،عبارت "کارشناس پشتیبانی" آمده باشد، برای درک حرفه این کارمند، نیازی به برچسب نخواهید داشت و نیازی نیست بنویسید "عنوان شغلی:

کارشناس پشتیبانی.

اگر بتوانید داده ها را بدون برچسب ارائه دهید، تأکید بر اهمیت یا شناسایی اطلاعات و استفاده از رابط کاربری بسیار ساده تر شده و در عین حال "آراسته" تر و منظم تر به نظر خواهد رسید.

![An image](/refactoring-ui/19.png)![An image](/refactoring-ui/19.png)

**برچسب ها را با ارزش ها ترکیب کنید**

حتی اگر بخشی از داده ها بدون استفاده از برچسب کاملاً واضح نباشد، شما اغلب می توانید با افزودن متن به آن، با توجه به کاربرد محصول، از اضافه کردن برچسب خودداری کنید.

برای مثال، اگر در یک رابط کاربری فروشگاه اینترنتی نیاز به نمایش موجودی کالا دارید، به جای "موجودی انبار:12"، عبارت "12 تا در انبار موجود است" را استفاده کنید.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر در حال ساخت یک اپلیکیشن معاملات املاک هستید، موردی مانند "تعداد اتاق خواب: 3" می تواند به سادگی به "3 خواب" تبدیل شود.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر بتوانید مانند دو مثال قبلی برچسب ها و ارزش ها را باهم ترکیب کنید، رابط کاربری شما دلچسب تر ،منظم تر و شفاف تر خواهد بود.

**برچسب ها به لحاظ اهمیت در درجه دوم قرار دارند**

گاهی واقعا به برچسب احتیاج دارید؛ به عنوان مثال وقتی چندین گروه داده مشابه را نمایش می دهید و نیاز است تا به راحتی قابل اسکن کردن باشند)این مورد در داشبورد ها و پنل های کاربری کاربرد دارد(.

در این شرایط، برچسب را اضافه کرده، اما با آن به عنوان یک محتوای پشتیبان رفتار کنید. تنها داده ها اهمیت دارند، برچسب فقط برای شفاف سازی استفاده شده است بنابراین مدنظرتان باشد که برچسب ها نسبت به داده های اصلی باید درچشم کاربر، کم اهمیت تر به نظر برسند و در واقع داده های اصلی محتوای اولیه یا

Primary هستند و برچسب ها محتوای ثانویه یا Secondary هستند.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

با کوچکتر کردن اندازه، کاهش کنتراست، استفاده از وزن فونت سبکتر یا ترکیبی از هر سه مورد، میزان تاکید برچسب ها را نسبت به محتوای اصلی کاهش دهید.

**چه موقع بر روی یک برچسب تأکید کنید؟**

اگر در حال ایجاد یک رابط کاربری هستید و می دانید که کاربر در آن به دنبال برچسب است ،ایجاد تاکید بر روی برچسب )به جای داده(، منطقی است.

این مورد اغلب در صفحات دارای تراکم اطلاعاتی بالا ،مانند بخش مشخصات فنی یک محصول اتفاق می افتد.

اگر کاربری در حال تلاش برای یافتن ابعاد یک گوشی هوشمند است ،احتمالاً صفحه را به دنبال یافتن کلماتی مانند "ابعاد" اسکن می کند)نه مثلا 76 میلیمتر(.

![An image](/refactoring-ui/19.png)

در این سناریوها، میزان تاکید بر داده ها را بیش از حد کاهش ندهید؛ چرا که این اطلاعات هنوز هم اهمیت دارند .استفاده از یک رنگ تیره تر برای برچسب و یک رنگ ملایم تر برای داده اصلی، اغلب کافی است.

# سلسله مراتب بصری را از سلسله مراتب وب جدا کنید

در طراحی وب مفهومی به نام برچسب های عنوان (Heading tags) وجود دارد .به این معنی که اگر تصمیم دارید عنوانی را به بخشی از رابط کاربری اضافه کنید، از برچسب های عنوان مانند 1h2 ،h یا 3h استفاده می کنید. البته این مفهوم در بحث برنامه نویسی رابط کاربری کاربرد دارد تا طراحی رابط کاربری. اما به عنوان یک طراح شما هم باید با این مفهوم آشنا باشید.

تگ های عنوان در طراحی وب 5h1, h2, h3, h4, h و 6h هستند که 1h به لحاظ اندازه فونت از همگی بزرگتر و هر چه که به سمت 6h می رویم، اندازه فونت کوچک تر می شود. به لحاظ بار اهمیت هم وضعیت به همین صورت است و در واقع 1h نشان دهنده مهم ترین عناوین و 6h نشان دهنده کم اهمیت ترین عناوین است. استفاده از این تگ ها برای محتوای مستند مانند مقالات یا اسناد مفید است، اما ممکن است منشاء برخی تصمیمات غلط در طراحی رابط کاربری اپلیکیشن ها باشد بنابراین سعی کنید برای این مورد هم از سیستم سایزبندی خودتان استفاده کنید.

استفاده از برچسب 1h برای افزودن عنوانی مانند Manage account در تصویر زیر، از نظر معنایی کاملاکاملاً مناسب است )چرا که عنوان مهمی است(؛ اما از آنجا که یاد گرفته ایم عناصر 1h باید بزرگ باشند، به راحتی می توان در دام افتاده و این عناوین را از آنچه لازم است بزرگتر طراحی کنیم در حالی که نیازی نیست این عنوان بزرگ طراحی شود.

![An image](/refactoring-ui/19.png)![An image](/refactoring-ui/19.png)

در اکثر مواقع، عناوین بخش هایی مانند Manage account، بیشتر مانند برچسب عمل می کنند تا عنوان.

آنها محتوای حمایتی بوده و نباید کل توجهات را به سمت خود معطوف کنند.

معمولاً به جای عنوان ،محتوای موجود در آن بخش باید کانون توجه قرار بگیرد. این بدان معنی است که بسیاری از مواقع، عناوین باید نسبتا کوچک باشند:

![An image](/refactoring-ui/19.png)![An image](/refactoring-ui/19.png)

# بین وزن و کنتراست تعادل ایجاد کنید

دلیل برجسته بودن متن بولد در مقایسه با متن معمولی این است که متن بولد سطح بیشتری را در بر می گیرد. در یک فضای مشابه، متن بولد پیکسل های بیشتری را در پس زمینه استفاده می کند.

![An image](/refactoring-ui/19.png)

دلیل جذابیت این امر چیست؟ مشخص شده است که رابطه بین سطح و سلسله مراتب، بر سایر عناصر موجود در UI نیز تأثیر می گذارد.

**استفاده از کنتراست برای جبران وزن**

یکی از مکان هایی که درک این رابطه اهمیت پیدا می کند ،هنگام کار با آیکون ها است.

درست مانند متن بولد، آیکون ها)مخصوصاً نمونه های توپر)solid(( نیز معمولاً بسیار"سنگین" هستند و مساحت زیادی را در بر می گیرند. در نتیجه، هنگامی که آیکونی را در کنار متن قرار می دهید، این آیکون برجسته تر به نظر می رسد.

![An image](/refactoring-ui/19.png)![An image](/refactoring-ui/19.png)

بر خلاف متن، هیچ راهی برای تغییر"وزن" یک آیکون وجود ندارد، بنابراین برای ایجاد تعادل باید به روش دیگری میزان برجستگی آن را کاهش داد.

یک روش ساده و موثر برای انجام این کار، پایین آوردن کنتراست این آیکون با درنظر گرفتن یک رنگ ملایم تر برای آن است.

![An image](/refactoring-ui/19.png)![An image](/refactoring-ui/19.png)

این شیوه همیشه برای ایجاد تعادل بین عناصر دارای وزن های مختلف کارایی دارد. کاهش کنتراست مانند یک موازنه عمل کرده و باعث می شود عناصر سنگین، بدون تغییر وزن، سبک تر به نظر برسند.

**استفاده از وزن برای جبران کنتراست**

درست به همان شیوه که کاهش کنتراست میزان برجستگی و اهمیت عناصر سنگین را کاهش می دهد، افزایش وزن یک راه عالی برای افزایش تاکید بر روی عناصر دارای کنتراست پایین است.

این شیوه در مواردی مانند حواشی نازک 1 پیکسلی که با یک رنگ ملایم بیش از حد ظریف بوده )سمت چپ( که با تیره شدن رنگ، خشن و شلوغ به نظر می رسند، مفید است.

تصویر در صفحه بعد...

![An image](/refactoring-ui/19.png)![An image](/refactoring-ui/19.png)

سنگین تر کردن این حاشیه با افزایش عرض آن، با حفظ ظاهر ظریف، به برجسته شدن آن کمک می کند:

![An image](/refactoring-ui/19.png)![An image](/refactoring-ui/19.png)

**معنا شناسی)Semantics( امری ثانویه است.**

اگر در یک صفحه چندین دکمه با عملکردهای مختلف وجود داشته باشند ممکن است به عنوان طراح در دام طراحی عملکردها بر اساس معنا گرفتار شوید.

اما معنا یا Semantic چیست؟ در پالت رنگی رابط کاربری نوعی از رنگ ها، پای ثابت فرایند طراحی هستند و عموما این رنگ ها فارغ از نوع محصول، در تمام محصولات به صورت یکسان هستند و بار معنایی یکسانی برای کاربر دارند. برای مثال رنگ قرمز برای اخطار و جلب توجه، آبی برای نمایش اطلاعات ،نارنجی برای نمایش هشدارها و سبز برای نمایش مواردی مانند موفقیت به کار می روند. به این رنگ ها که دربرگیرنده مفاهیمی ثابت برای کاربران هستند، رنگ های معنایی می گویند. البته بار معنایی فقط با این رنگ ها مشخص نمی شود ،در ادامه با روش های مدیریت بار معنایی عملکردها آشنا می شوید.

![An image](/refactoring-ui/19.png)![An image](/refactoring-ui/19.png)

آشنایی با معناشناسی بخش مهمی از طراحی دکمه ها است، اما بدین معنی نیست که می توانید سلسله مراتب را فراموش کنید.

هر عملکردی در یک صفحه، در بخشی از یک هرم اهمیت قرار دارد. اکثر صفحات تنها یک عملکرد اصلی یا Primary، یکی دو عملکرد ثانویه یا Secondary با اهمیت کمتر و تعداد معدودی از عملکرد های ثالث یا

Tertiary که به ندرت استفاده می شوند، دارند.

هنگام طراحی این عملکرد ها، انتقال سلسله مراتب آنها اهمیت دارد.

- **عملکرد های اولیه** باید کاملا مشخص باشند. استفاده از رنگ های پس زمینه با کنتراست و چگالی بالا برای این عملکردها عالی است. دکمه های توپر با رنگ هایی که نسبت به پس زمینه کنتراست بالایی ایجاد می کنند، برای عملکردهای اولیه مناست هستند.
- **عملکرد های ثانویه** باید واضح بوده و قابل درک باشند اما برجسته نباشد .طرح های Outline و یا رنگ های پس زمینه با کنتراست پایین گزینه هایی عالی برای عملکردهای ثانویه هستند. دکمه هایی که به صورت توخالی هستند و نسبت به دکمه های اولیه کنتراست کمتری نسبت به پس زمینه دارند برای عملکردهای ثانویه مناسب هستند.
- **عملکرد های ثالث** باید کشف شدنی اما نامحسوس باشند. طراحی این عملکرد ها به شکل لینک و دکمه های متنی، معمولامعمولاً بهترین شیوه است.

![An image](/refactoring-ui/19.png)![An image](/refactoring-ui/19.png)

اگر از یک شیوه مبتنی بر سلسله مراتب در طراحی عملکرد های موجود در یک صفحه استفاده کنید و برای هر المان به اندازه اهمیت آن،وزن در نظر بگیرید، نتیجه آن ایجاد یک UI خلوت است که با وضوح بیشتری ارتباط برقرار می کند و برای کاربر هم حرفه ای تر و چشم نوازتر به نظر می رسد:

![An image](/refactoring-ui/19.png)

**عملکردهای منفی و مخرب**

عملکردهای مخرب، عملکردهایی مانند "حذف یک آیتم" هستند که در صورتی که کاربر اشتباها مرتکب آن ها شود، می تواند اثرات جبران ناپذیری داشته باشد.

توجه کنید وجود یک دکمه بزرگ، قرمز و بولد خود به خود به معنی یک عملکرد منفی یا مخرب نیست.

اگر یک عملکرد منفی جزو عملکرد های اصلی یک صفحه نیست، بهتر است با آن به شکل یک دکمه ثانویه یا ثالث رفتار کرد. در این تصویر مشاهده می کنید که اگر یک عملکرد مخرب را به عنوان عملکردهای اولیه ،ثانویه و ثالث در نظر بگیریم، چه نوع طراحی را باید برای آن در نظر بگیریم. هر چه که اثر تخریبی و ریسک استفاده از یک عملکرد منفی بیشتر باشد، باید پررنگ تر و مهم تر جلوه داده شود.

![An image](/refactoring-ui/19.png)

اگر عملکرد منفی مورد نظر شما، در واقع یک عملکرد اصلی است و می تواند مخرب باشد، آن را با یک مودال دریافت تاییدیه از کاربر ترکیب کرده و طراحی بزرگ، قرمز و بولد را برای آن اعمال کنید. تصور کنید روی گزینه "بازگشت به تنظیمات کارخانه" در تلفن همراهتان کلیک کرده اید و بدون گرفتن هیچ تاییدیه ای تلفن همراهتان فرمت شود! طراحی رابط و تجربه کاربری فقط طراحی ظاهر یک محصول نیست...

![An image](/refactoring-ui/19.png)

![An image](/refactoring-ui/19.png)

# با فضای سفید بیش از حد کار خود را شروع کنید

در این قسمت می خواهیم در خصوص چیدمان طرح و فواصل موجود بین المان های مختلف طرح صحبت کنیم.

یکی از ساده ترین راه ها برای مرتب کردن یک طرح رابط کاربری این است که برای هر عنصر از رابط کاربری فضای بیشتری در نظر بگیرید تا المان ها در کنار هم بتوانند نفس بکشند.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

به نظر ساده می رسد، درست است؟ پس چرا معمولا این کار را انجام نمی دهیم؟

**فضای سفید باید حذف شود، نه اینکه اضافه شود**

هنگام طراحی رابط کاربری، تقریباً همیشه فضای سفید به یک طراحی اضافه می شود یعنی اگر جایی زیادی شلوغ به نظر برسد، با افزودن کمی مارجین یا پدینگ همه چیز بهتر به نظر خواهد رسید.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

مشکل این رویکرد این است که برای ایجاد ظاهر بهتر ،برای عناصر کمترین میزان فضای تنفس را در نظر می گیرند. برای یک ظاهر فوق العاده، معمولاً به فضای سفید بیشتری احتیاج دارید.

یک رویکرد بهتر در نظر گرفتن فضای سفید بیش از حد است، پس از جایگذاری اطلاعات و پایان طراحی می توانید تا راضی شدن از نتیجه کار، میزان فضای سفید را کم کنید.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

ممکن است تصور کنید که در این صورت با فضای سفید بسیار زیادی مواجه خواهید شد، اما در عمل ،چیزی که برای یک المان از رابط کاربری ممکن است "کمی بیش از حد" به نظر برسد، در یک UI تکمیل شده و نهایی "کافی" به نظر خواهد رسید و در دید کلی، فضای سفید ایجاد شده بیش از حد نخواهد بود.

**UI های پرتراکم جای خود را دارند**

در حالی که تقریباً همیشه رابط های کاربری دارای فضای تنفسی زیاد تمیزتر و ساده تر حس می شوند ،مطمئناً شرایطی نیز وجود خواهند داشت که نیاز است طرحی بسیار فشرده تر باشد.

به عنوان مثال، اگر در حال طراحی نوعی داشبورد هستید که نیاز است در آن، اطلاعات زیادی به صورت یکجا قابل مشاهده باشند، جمع کردن اطلاعات در یک صفحه، احتمالا ارزش شلوغ به نظر رسیدن این طرح را دارد.

![An image](/refactoring-ui/19.png)

# یک سیستم تعیین فاصله و اندازه ایجاد کنید

هنگام تصمیم گیری در مورد اندازه مناسب یک عنصر در رابط کاربری خود، نباید بین انتخاب 120 px و 125 px سخت گیری کنید.

بدترین حالت ممکن، این است که هنگام طراحی هر المان از رابط کاربری اندازه ها را پیکسل به پیکسل و با حرکت دادن جهت های روی صفحه کلید و به صورت چشمی تنظیم کنید، این نحوه عملکرد در بهترین حالت به شدت روند پیشرفت شما را کند کرده و در بدترین حالت یک طرح زشت و ناهماهنگ ایجاد می کند.

![An image](/refactoring-ui/19.png)![An image](/refactoring-ui/19.png)

به جای تنظیم چشمی و لحظه ای فاصله ها، خود را با مجموعه ای از مقادیر که از قبل تعریف شده اند، محدود کنید.

**یک مقیاس خطی کارایی ندارد**

ایجاد یک سیستم تعیین فاصله و اندازه به سادگی اینکه"حتما همه چیز مضرب 4 px باشد" نیست. چنین رویکرد خامی انتخاب بین 120 px و 125 px را تسهیل نمی کند.

برای اینکه یک سیستم در عمل مفید باشد، باید تفاوت نسبی بین مقادیر مجاور هم ،در نظر گرفته شود.

در انتهای کوچک این مقیاس که المان های کوچک رابط کاربری و موارد وابسته به آن ها وجود دارند)مانند اندازه یک آیکون، یا پدینگ داخل یک دکمه(، تغییر حتی چند پیکسل نیز می تواند تفاوت زیادی ایجاد کند .

برای مثال پرش از 12 پیکسل به 16 پیکسل یک افزایش 33 درصدی است!

![An image](/refactoring-ui/19.png)

اما در انتهای بزرگ مقیاس که المان های بزرگ رابط کاربری و موارد وابسته به آن ها قرار دارد)مانند عرض یک کارت مربوط به محصولات یک فروشگاه آنلاین یا ارتفاع قسمت Hero در یک صفحه فرود(، تغییر در حد چند پیکسل نامحسوس است. حتی افزایش عرض یک کارت از 500 px به 520 px تنها یک افزایش 4 درصدی است، که هشت برابر کم اهمیت تر از پرش از 12 px به 16 px است.

![An image](/refactoring-ui/19.png)

اگر می خواهید سیستم شما تصمیم گیری در مورد اندازه را تسهیل کند، مطمئن شوید که در مقیاس شما، هیچ دو مقداری از 25٪ به یکدیگر نزدیک تر نباشند و در واقع فاصله هر دو مقدار از هم حداقل 25 درصد باشد.

**تعریف سیستم**

درست همان طور که نمی خواهید هنگام تعیین اندازه یک عنصر یا تنظیم دقیق فضای بین عناصر، بیش از حد بر روی مقادیر اختیاری وقت صرف کنید، نباید مقیاس تعیین فاصله و اندازه خود را با کمک مقادیر اختیاری ایجاد کنید.

یک رویکرد ساده این است که کار خود را با یک مقدار پایه معقول شروع کرده، سپس سیستم مقیاس خودتان را با ضرب کردن ضرایبی در عدد پایه و مقادیر حاصل از آن، ایجاد کنید.

16 پیکسل یک نقطه شروع بسیار مناسب است، چراکه به خوبی به اعداد مختلف بخش پذیر است و همچنین به نظر می رسد اندازه فونت پیش فرض، در تمام مرورگر های اصلی و پرطرفدار وب است.

مقادیر موجود در انتهای کوچک یک مقیاس باید به شکل تقریبا نزدیک به هم شروع شده و به تدریج با افزایش ضریب، بیشتر از هم فاصله بگیرند.

در اینجا مثالی از ایجاد یک مقیاس کارآمد با استفاده از این رویکرد آورده شده است:

![An image](/refactoring-ui/19.png)

**استفاده از سیستم**

پس از تعریف سیستم تعیین فاصله و اندازه )Spacing & sizing(، متوجه خواهید شد که سرعت طراحی شما به شدت افزایش یافته است و دیگر در آن حالت گیجی انتخاب اندازه ها قرار ندارید.

آیا نیاز به افزودن فضا در زیر یک عنصر دارید؟ عددی را از مقیاس خود انتخاب کرده و آن را امتحان کنید.

کافی نیست؟ عدد بعدی احتمالاً عالی است.

در حالی که پیشرفت روند کار احتملا بزرگترین مزیت است، شما همچنین متوجه نوعی یکپارچگی ظریف در طرح های خود خواهید شد که قبلاقبلاً وجود نداشت، و نهایتا همه چیز کمی مرتب تر به نظر خواهد رسید چرا که شما از یک سیستم منظم استفاده کرده اید نه دست ها و چشم های پر از خطایتان .

![An image](/refactoring-ui/19.png)![An image](/refactoring-ui/19.png)

یک سیستم تعیین فاصله و اندازه به شما کمک می کند تا در زمان کمتر و با تلاش کمتر، طراحی های بهتری را ایجاد کنید. این ارزشمند ترین مورد در فرایند طراحی است.

# نیازی نیست کل صفحه را پر کنید

در گذشته ای نه چندان دور، رزولوشن عموم مانیتورها نهایتا 960 پیکسل بود. این روزها یافتن گوشی همراهی با چنین وضوح کمی، بسیار مشکل است.

بنابراین تعجب ندارد که اکثر ما هنگامی که ابزار طراحی مورد نظر خود را در نمایشگرهایی با وضوح بالا باز می کنیم، حداقل فضای 1200 تا 1400 پیکسل را برای پر کردن در نظر می گیریم. اما تنها به این دلیل که این فضا وجود دارد، به این معنی نیست که باید از آن استفاده کنید.

![An image](/refactoring-ui/19.png)![An image](/refactoring-ui/19.png)

اگر تنها به 600 پیکسل نیاز دارید، 600 پیکسل را استفاده کنید. گسترده کردن موارد یا پهن کردن آنها به شکل غیرضروری، تنها باعث مشکل تر شدن درک رابط کاربری می شود، در حالی که کمی فضای اضافی در اطراف و حواشی طرح، کسی را اذیت نمی کند.

![An image](/refactoring-ui/19.png)![An image](/refactoring-ui/19.png)

این رویکرد در مورد المان های یک رابط کاربری نیز کاربرد دارد .تنها به دلیل اینکه چیزی کل صفحه راگرفته است)مثل منوی بالای وبسایت ها(، نیازی نیست همه چیز را به شکل تمام صفحه طراحی کنید.

![An image](/refactoring-ui/19.png)![An image](/refactoring-ui/19.png)

برای هر عنصر فضای مورد نیاز خودش را اختصاص دهید و فقط برای اینکه چیزی با سایر موارد مطابقت داشته باشد، آن را کشیده تر یا بزرگ تر نکنید.

**دامنه طراحی تان را کوچک کنید.**

اگر در طراحی یک رابط کاربری کوچک، بر روی یک صفحه بزرگ مشکل دارید، قسمتی از صفحه که هدف طراحیتان است را کوچک کنید! اگر یک وبسایت که برای ابعاد 1920 پیکسل طراحی شده را با یک مانیتور کشیده با عرض چندین برابر باز کنید، تنها قسمتی در وسط صفحه به کاربر نمایش داده خواهد شد و اطراف طرح خالی خواهند بود. این دقیقا همان کار اصولی است که شما هم باید انجام دهید.

اگر در حال ایجاد یک وبسایت رسپانسیو هستید، سعی کنید با عرض حدود 400 پیکسلی شروع کرده و ابتدا چیدمان آن در گوشی همراه را طراحی کنید.

![An image](/refactoring-ui/19.png)

پس از آنکه از طراحی آن در گوشی همراه راضی شدید، آن را به یک صفحه نمایش بزرگتر منتقل کرده و هرآنچه را که تصور می کنید برای دسکتاپ باید تغییر اندازه دهید، اندازه آن را مطابق دسکتاپ تنظیم کنید. به احتمال زیاد برخلاف آنچه فکر می کنید، نیاز چندانی به تغییر وجود ندارد.

![An image](/refactoring-ui/19.png)

**ستون ها را در طراحی جدی بگیرید.**

اگر در حال طراحی موردی هستید که در یک فضای باریک کارآمد بوده ،اما در یک UI عریض احساس عدم تعادل را القا می کند، بررسی کنید که آیا می توانید به جای تمام صفحه، آن را به ستون هایی تقسیم کنید.

برای مثال، این فرم که دارای یک طرح باریک است را در نظر بگیرید:

![An image](/refactoring-ui/19.png)![An image](/refactoring-ui/19.png)

اگر تمایل داشتید بدون دشوار کردن استفاده از این فرم، از فضای موجود بهتر استفاده کنید، می توانید متنراهنما را در یک ستون جداگانه قرار دهید:

![An image](/refactoring-ui/19.png)![An image](/refactoring-ui/19.png)

این عمل باعث می شود با جلوگیری از عریض شدن بیش از حد فرم، طراحی متعادل تر و سازگارتر به نظر برسد.

**هیچ اجباری در کار نیست!**

دقیقاً به همان شکل که نباید نگران پر کردن کل صفحه باشید، نباید سعی در جادادن غیر ضروری همه چیز در یک ناحیه کوچک داشته باشید.

اگر به فضای زیادی احتیاج دارید، به دنبال آن بروید! اما اگر مجبور نیستید، برای پر کردن آن هیچ اجباری نیست.

# به شبکه ها بیش از حد بها داده شده است

استفاده از سیستمی مانند یک شبکه 12 ستونی )Grid(، همانند آن چه که در Bootstrap وجود دارد، راهی عالی برای ساده کردن تصمیمات مربوط به چیدمان است و می تواند نظم رضایت بخشی را در طرح های شما فراهم کند. شما به سادگی می توانید تمام المان های مختلف رابط کاربری را با استفاده از این ستون ها جانمایی کنید.

به این تصویر و نحوه قرار گیری المان های رابط کاربری با استفاده از ستون ها دقت کنید .)به حاشیه های خالی اطراف طرح دقت کنید. این همان موردی است که قبلا راجع آن صجبت کردیم که نباید تمام صفحه را پر کنید(.

![An image](/refactoring-ui/19.png)

اما با وجود مفید بودن شبکه ها، این که تمام تصمیماتتان در خصوص چیدمان یک رابط کاربری را به شبکه ها بسپارید، کار اشتباهی است.

**نیازی نیست که همه عناصر، شناور باشند**

المان هایی از رابط کاربری شناور هستند که عرض آن ها نسبت به اندازه صفحه تغییر می کند. مهم نیست در چه دستگاهی یک وبسایت را باز می کنید، احتمالا منوی بالای آن وبسایت در تمام دستگاه ها چه موبایل و چه دسکتاپ، تمام صفحه نمایش داده می شود چرا که یک المان شناور است .

اصولاً، عملکرد یک سیستم شبکه(Grid system) ، ایجاد عرض مبتنی بر درصد و شناور در عناصر است، به شکلی که از بین مجموعه محدودی از درصدها، انتخاب می کنید.

برای مثال، در یک شبکه 12 ستونی، عرض هر ستون 8.33٪ است. تا زمانی که عرض یک عنصر با مضربی از٪8.33 برابر باشد، این عنصر از شبکه ها پیروی می کند.

![An image](/refactoring-ui/19.png)

مشکل نگاه متعصبانه به سیستم های شبکه ای این است که گاها شرایطی ایجاد می شود که استفاده از عرض ثابت برای یک عنصر، از عرض نسبی و شناور معقول تر است.

برای مثال ،یک چیدمان سنتی مثل نوار کناری را در نظر بگیرید. با استفاده از یک سیستم شبکه ای 12 ستونی، شما برای نوار کناری عرضی برابر با سه ستون) 25٪( و برای محتوای اصلی عرضی برابر با نه ستون )٪75( ایجاد می کنید.

![An image](/refactoring-ui/19.png)

در ابتدا به نظر می رسد مشکلی وجود ندارد، اما به این فکر کنید که هنگام تغییر اندازه صفحه چه اتفاقی می افتد. اگر صفحه را عریض تر کنید، نوار کناری نیز عریض تر شده و فضایی که می توان برای محتوای اصلی از آن استفاده کرد را، اشغال خواهد کرد.

![An image](/refactoring-ui/19.png)

به شکل مشابه، اگر صفحه را باریک تر کنید، نوار کناری از حداقل عرض معقول خود کوچک تر شده و چیدمانمتن آن به هم می خورد.

![An image](/refactoring-ui/19.png)

در این شرایط، منطقی تر این است که برای نوار کناری، مطابق با محتویات آن، عرض ثابتی در نظر گرفته شود. منطقه مربوط به محتوای اصلی نیز با کمک شبکه داخلی خود، منعطف بوده و فضای باقیمانده را پر خواهد کرد.

![An image](/refactoring-ui/19.png)![An image](/refactoring-ui/19.png)

همانطور که در این تصویر می بینید، با وجود تغییر اندازه صفحه، اندازه سایدبار ثابت باقی مانده است. پس در واقع نباید اندازه هر المان از رابط کاربری را نسبی در نظر بگیرید .هیچ لزومی ندارد که اندازه تصویرپروفایل کاربر یا یک آیکون ،25 درصد یک صفحه باشد.

![An image](/refactoring-ui/19.png)![An image](/refactoring-ui/19.png)

**بدون دلیل المان های رابط کاربری را کوچک نکنید**

تصور کنید که در حال طراحی یک صفحه ورود به وبسایت هستید. استفاده از پهنای تمام صفحه زشت به نظر می رسد، بنابراین برای آن عرضی برابر با 6 ستون)50 درصد کل صفحه( و 3 ستون در هر طرف آن، در نظر می گیرید.

![An image](/refactoring-ui/19.png)

در صفحات نمایشی با اندازه متوسط، متوجه خواهید شد که با وجود فضای کافی در اطراف ،برای بزرگ ترکردن آن، این فرم ورود کمی باریک است، بنابراین عرض آن را به 8 ستون تغییر می دهید)در هر طرف دو ستون خالی(.

![An image](/refactoring-ui/19.png)

نکته جالب در مورد این رویکرد این است که به دلیل شناور و منعطف بودن عرض ستون ها، این فرم ورود در صفحات متوسط نسبت به صفحات بزرگ، عریض تر است در حالی که باید در صفحات کوچکتر، کوچکتر به نظر می رسید:

![An image](/refactoring-ui/19.png)

اگر می دانید که 500 پیکسل برای یک فرم ورود بهینه است، چرا با وجود فضای کافی، آن را کوچک کنید؟ به جای تعیین اندازه عناصر براساس شبکه (Grid)، یک عرض حداکثری را برای آنها درنظر بگیرید تا بیش از حد بزرگ نشوند؛ و تنها درصورتی آنها را کوچک کنید که عرض صفحه، از عرض حداکثری کوچکتر باشد.

![An image](/refactoring-ui/19.png)

برده شبکه بندی طرح نباشید و فضای مورد نیاز برای المان های موجود در رابط کاربری را فراهم کنید.

**اندازه نسبی ، با یک مقیاس منظم تغییر نمی کند!**

وسوسه انگیز است که باور کنید تمام بخش های یک رابط کاربری باید در تناسب با یکدیگر تعیین اندازه شوند، و اگر عنصر A در صفحه های کوچک تر 25٪ کاهش یافت، عنصر B نیز باید 25٪ کاهش یابد.

به عنوان مثال ،تصور کنید که در حال طراحی یک مقاله در یک صفحه نمایش بزرگ هستید. اگر اندازه متن بدنه شما 18 px و اندازه عناوین شما 45 پیکسل باشد، در واقع اندازه عنوان این رابط کاربری2.5 برابر اندازه متن بدنه است.

![An image](/refactoring-ui/19.png)

تصور کنید که برای کنترل طول خطوط در یک صفحه نمایش کوچک، اندازه متن بدنه خود را به 14 پیکسل کاهش داده اید. حالا اگر بیاییم مطابق رابطه قبلی بین اندازه فونت عنوان و بدنه، اندازه فونت عناوین را همان 2.5 برابر فونت بدنه در نظر بگیریم، به عدد 35 پیکسل برای فونت عنوان می رسیم که برای صفحات موبایل بسیار بزرگ است.

![An image](/refactoring-ui/19.png)![An image](/refactoring-ui/19.png)

اندازه مناسب برای عناوین موجود در صفحات نمایش کوچک، چیزی بین 20 px و 24 px است:

![An image](/refactoring-ui/19.png)![An image](/refactoring-ui/19.png)

این اندازه یعنی 20 تا 24 پیکسل ،تنها 1.5تا 1.7 برابر pp14 است. این بدان معنی است که هیچ گونه رابطه ای بین آنها وجود نداشته و تعیین اندازه عنوان ها نسبت به اندازه بدنه متن کار بیهوده ای است. پس چه کار کنیم که تناسب حفظ شود؟

به عنوان یک قاعده کلی، در صفحات نمایش بزرگ، عناصر بزرگ)نسبت به عناصر کوچک( باید با نسبت بیشتری کوچک شوند برعکس تفاوت بین عناصر کوچک و بزرگ در صفحات نمایش کوچک، کمتر است پس باید با نسبت کوچکتری ابعاد آن ها تغییر کند.

**روابط بین عناصر**

ایده تعیین مقیاس مستقل و ثابت برای موارد مختلف، تنها به تعیین اندازه عناصر در صفحات نمایش با اندازه های مختلف مربوط نمی شود، بلکه در مورد ویژگی های مربوط به یک بخش از رابط کاربری مانند پدینگ و مارجین یک المان نیز صدق می کند.

تصور کنید دکمه ای را طراحی کرده اید که فونت آن 16 px، پدینگ افقی 16 px و پدینگ عمودی 12 px است:

مانند مثال قبلی، تعیین پدینگ بر اساس اندازه فونت فعلی بسیار مناسب و حرفه ای به نظر می رسد. در این صورت اگر بخواهید یک دکمه بزرگتر یا کوچکتر طراحی کنید، با تغییر اندازه فونت، پدینگ به طور خودکار بروزرسانی خواهد شد.

![An image](/refactoring-ui/19.png)

همان طور که در تصویر می بینید این امکان وجود دارد که دکمه ها کوچک و بزرگ شده و همان نسبت ها را برای پارامترهایی مانند مارجین و پدینگ حفظ کنند، اما آیا این همان چیزی است که واقعاً می خواهیم؟

![An image](/refactoring-ui/19.png)![An image](/refactoring-ui/19.png)

دکمه های تصویر قبلی را با دکمه های زیر که پدینگ آن در اندازه های بزرگتر بیشتر شده و در اندازه های کوچکتر به طور نامتناسب کوچک تر می شود، مقایسه کنید:

![An image](/refactoring-ui/19.png)![An image](/refactoring-ui/19.png)

در اینجا دکمه بزرگ واقعا مثل یک دکمه بزرگ، و دکمه کوچک مثل یک دکمه کوچک به نظر می رسد)نه اینکه تنها زوم را تنظیم کرده باشیم.(

ایده تعیین مقیاس همه چیز با کمک تناسب را دور بیندازید. هر المان را با توجه به شرایط مربوط به خودش بسنجید و مواردی که فکر می کنید منطقی است را برای آن در نظر بگیرید. البته سیستم ها را فراموش نکنید.

**از فاصله گذاری برای نمایش ارتباط اجزا با هم استفاده کنید.**

هنگامی که گروهی از عناصر را بخواهیم به صورت واضح از هم جدا کنیم، معمولاً با کمک یک حاشیه یا رنگ پس زمینه مشخص می کنیم که هر عنصر به کدام گروه تعلق دارد.

![An image](/refactoring-ui/19.png)

اما اگر از یک مرز مشخص استفاده نشود، این مورد که هر عنصر به چه گروهی تعلق دارد، دیگر چندان واضح نیست.

تصور کنید در حال طراحی فرمی حاوی انبوهی از برچسب ها و فیلدهای ورودی هستید. اگر فاصله زیر هربرچسب مشابه حاشیه زیر فیلد ورودی باشد، عناصر موجود در گروه های این فرم، چندان مرتبط به نظرنخواهند رسید و در واقع مشخص نخواهد شد که برچسب بالایی به فیلد مربوط است یا برچسب پایینی.

![An image](/refactoring-ui/19.png)

در این مثال ،در بهترین حالت کاربر باید برای درک رابط بیشتر تلاش کند و با تحلیلی که انجام می دهد متوجه شود که هر کدام از برچسب ها مربوط به کدام فیلد است. در بدترین حالت کاربر در تشخیص فیلد و برچسب مربوط به آن دچار خطا می شود و اطلاعات غلط را وارد فیلد نامربوط می کند.

راه حل این مشکل افزایش فضای بین گروه های این فرم است، به شکلی که مشخص شود هر برچسب به کدام ورودی تعلق دارد. اگر بیاییم فاصله هر برچسب با ورودی مربوط به خود را، کمتر از فاصله هر فیلد با برچسب بعدی در نظر بگیریم، به راحتی ارتباط بین فیلد ها و برچسب های متناظرشان برقرار خواهد شد.

![An image](/refactoring-ui/19.png)

این مشکل در مقالات نیز دیده می شود، جایی که در بالای عنوان مربوط به هر بخش، فضای کافی وجودندارد، در اینجا کاربر متوجه نمی شود که این عنوان، چکیده ای از متن بالایی است یا عنوانی برای متن بعدی:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

به این لیست دقت کنید که در آن ارتفاع تمام خط ها برابر است. در این لیست ها کاربران در تشخیص گزینههای موجود در لیست به مشکل برمی خورند چرا که ارتفاع خطوط هر آیتم، با ارتفاع خط بین آیتم هایمختلف لیست برابر است.

در حالی که در تصویر پایینی این مشکل حل شده و ارتفاع خطوط یک آیتم با ارتفاع خط بین دو آیتم، متفاوت در نظر گرفته شده است بنابراین آیتم های مختلف لیست، کاملا جدا از هم تشخیص داده می شوند :

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

همچنین نباید تنها تصور کرد که تنها فاصله های عمودی در تعیین ارتباط یا عدم ارتباط موارد مختلف نقشندارند؛ فاصله های افقی هم به همان اندازه اهمیت دارند. به تصویر زیر دقت کنید. در تصویر بالایی اندازه هرلیبل آیکون با آیکون های اطراف آن، برابر در نظر گرفته شده در حالی که در تصویر پایین ،فاصله هر آیکون از لیبل مربوط به خودش، کمتر از آیکون های دیگر است پس به راحتی با تغییر فواصل، می توان ارتباط اجزا با یکدیگر را مدیریت کرد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

هر زمان که برای ایجاد ارتباط بین گروهی از عناصر به فاصله متکی هستید، مطمئن شوید که نسبت به داخل، در اطراف هر گروه فضای بیشتری وجود داشته باشد چرا که بدترین رابط های کاربری همان هایی هستند درک آنها دشوار است.

![An image](/refactoring-ui/19.png)

# یک مقیاس تایپوگرافی ایجاد کنید

اکثر رابط های کاربری از اندازه های مختفلی برای فونت استفاده می کنند. مگر اینکه تیمی دارای یک سیستم طراحی سفت و سخت و حرفه ای باشد، به تصویر زیر دقت کنید. اندازه فونت ها بین 11 تا 26 پیکسل با 8 اندازه مختلف تنظیم شده است. واقعا بین 13 پیسکل و 14 پیکسل چقدر اختلاف است؟ چرا برای هر دو، یک مقدار در نظر گرفته نشده است؟

![An image](/refactoring-ui/19.png)![An image](/refactoring-ui/19.png)

**به دو دلیل انتخاب اندازه فونت بدون وجود یک سیستم، ایده خوبی نیست:**

1\. منجر به ایجاد تعارض و بی نظمی در طرح های شما می شود برای مثال برای یک عنوان اندازه فونت را

25 درنظر می گیرید و برای عنوان دیگر،24 پیسکل! هیچ پیوستگی و انسجامی در طرح شما وجود نخواهد داشت.

2\. فرایند طراحی شما را بسیار کند می کند چرا که مجبورید برای تعیین اندازه فونت هر قسمت، آن را دستی و چشمی تنظیم کنید.

در ادامه با نحوه در نظر گرفتن یک سیستم برای اندازه فونت ها آشنا می شوید.

ا**نتخاب مقیاس**

درست مانند تعیین فاصله و اندازه ،استفاده از یک مقیاس خطی کارآیی نخواهد داشت. پرش های کوچکتر در اندازه فونت در پایین یک مقیاس مفید است و به چشم می آید، اما تصمیم گیری بین 46 px و 48 px برای یک تیتر بزرگ وقت تلف کردن است. در واقع در اندازه های کوچک، مقادیر کم خودشان را نشان می دهنداما در اندازه های بزرگ، مقادیر کوچک خود را نشان نمی دهند و با بالا رفتن ابعاد، می بایست اندازه مقیاستان را هم بزرگتر کنید.

**مقیاس های ماژولار**

یک رویکرد، محاسبه مقیاس تایپوگرافی با استفاده از نسبتی مانند 5:4 )چهار به پنج(، 3:2 یا 618:1 )نسبت طلایی( است. استفاده از این نسبت ها اغلب به عنوان "مقیاس ماژولار" شناخته می شود.

شما کار خود را با یک مقدار پایه معقول شروع می کنید) این مقدار معمولا 16 پیکسل است، چراکه اندازه فونت پیش فرض در اکثر مرورگر ها است(، سپس نسبت خود را اعمال کرده و مقدار بعدی را بدست می آورید، پس از آن نسبت خود را بر این مقدار اعمال کرده و مقدار بعدی را بدست آورده و به همین شکل ادامه می دهید:

![An image](/refactoring-ui/19.png)![An image](/refactoring-ui/19.png)

به لحاظ ریاضی و محاسباتی این رویکرد بسیار جذاب است، اما در عمل به چند دلیل کار جالبی نیست.

1. با مقادیر کسری و غیر رند روبرو خواهید شد.

با استفاده از پایهpp 16 و نسبت 5:4، مقیاس شما به اندازه هایی ختم خواهد شد که دقیقا روی پیکسل قرارنمی گیرند؛ مانند pp ،39.063pp ،31.25pp48.828 و غیره. مرورگرها هر کدام این مقادیر کمتر از پیکسل را با شیوه متفاوتی گرد می کنند، بنابراین بهتر است در صورت امکان از اندازه های کسری اجتناب کنید.

اگر تمایل دارید از این رویکرد استفاده کنید، حتما برای جلوگیری از ایجاد مشکلات عدم همخوانی پیکسل ها در مرورگر های مختلف ،مقادیر را هنگام تعیین مقیاس گرد کنید.

1. شما معمولاً به اندازه های بیشتری احتیاج دارید.

اگر در حال تعیین مقیاس تایپوگرافی برای فرمی با محتوای طولانی، مانند یک مقاله هستید، عملکرد این رویکرد مناسب است، اما برای طراحی رابط کاربری، پله هایی که با استفاده از مقیاس ماژولار ایجاد می کنید، اغلب بیش از حد محدودکننده هستند و خصوصا در اندازه های کوچک، شما به مقادیر بیشتری نیاز خواهید داشت.

با کمک یک سیستم مقیاس تایپوگرافی 4:3)در صورتی که مقادیر گرد شوند( اندازه هایی مانند 12 px، 16 px 21 ،px و 28 px را دریافت خواهید کرد. اگرچه این اندازه ها ظاهرا چندان محدودکننده به نظر نمی رسد، اما در عمل ، اندازه هایی بین 12 px و 16 px و نیز 16 px و 21 px را نیزداشته باشید.

شما می توانید از یک نسبت فشرده تر با مقادیر نزدیک تر مانند 9:8 استفاده کنید، اما در این مرحله شما تنها سعی در یافتن مقیاسی دارید که با اندازه هایی که از قبل می خواهید، مطابقت داشته باشد.

**مقیاس های دست ساز**

یک رویکرد عملی تر برای طراحی رابط کاربری، انتخاب دستی مقادیر است. از این طریق دیگر نیازی نیست نگران خطاهای مربوط به گردکردن ساب پیکسل ها باشید و به جای تعیین اندازه به کمک برخی فرمول های ریاضی ،کنترل بیشتری بر روی اندازه ها خواهید داشت.

در اینجا مقیاسی مثال زده شده است که برای اکثر پروژه ها کاربرد دارد و به خوبی با مقیاس تعیین فاصله واندازه توصیه شده در فصول قبل برای "ایجاد یک سیستم تعیین فاصله و اندازه" همخوانی دارد:

![An image](/refactoring-ui/19.png)![An image](/refactoring-ui/19.png)

این مقیاس برای سرعت بخشیدن به تصمیمات شما محدود شده است، اما آن قدر محدودکننده نیست کهحس کنید یک اندازه مفید را از دست داده اید.

![An image](/refactoring-ui/19.png)![An image](/refactoring-ui/19.png)

**از استفاده از واحدهای em اجتناب کنید**

هنگام ایجاد یک مقیاس تایپوگرافی، برای تعیین اندازه از واحد های em استفاده نکنید.

از آنجا که واحدهای em به اندازه فعلی فونت وابسته هستند، اغلب اندازه فونت محاسبه شده برای عناصر تو در تو، در مقیاس شما وجود نخواهد داشت.

برای مثال ،تصور کنید که یک مقیاس تایپ را بر اساس em به شکل مقابل ایجاد کرده اید:

![An image](/refactoring-ui/19.png)![An image](/refactoring-ui/19.png)

اگر برای عنصری اندازه فونت 1.25 em)حالت پیش فرض 20 پیکسل( را درنظر بگیرید، حال در داخل آن عنصر هر 1 em برابر با 20 px است. این بدان معنی است که اگر برای یکی از عناصر تو در تو، اندازه فونت

0.875 em را درنظر بگیرید، اندازه قلم واقعی محاسبه شده برابر با17.5 pxاست)این مقدار در مقیاس شماوجود ندارد!(.

بنابراین حتما در سیستم های خود از واحدهای ثابت مانند px یا rem استفاده کنید.

# از فونت های مناسب استفاده کنید

با وجود هزاران تایپ فیس مختلف، جدا کردن انواع خوب از انواع بد، کاری بسیار مشکل است.

![An image](/refactoring-ui/19.png)

مهارت تشخیص کل جزئیات مربوط به یک تایپ فیس خوب، سال ها طول می کشد. شما احتمالا سال ها فرصت ندارید، بنابراین در اینجا به چند ترفند برای تشخیص فوری یک تایپ فیس با کیفیت، اشاره شده است.

ریسک نکنید

در طراحی UI، کم ریسک ترین انتخاب یک فونت سنز سریف معمولی است به موردی مثل Helvetica فکر کنید.

اگر واقعاواقعاً به سلیقه خود اعتماد ندارید، می توانید از فونت هایی که به صورت پیشفرض برای سیستم عامل ها و یا دیزاین سیستم های مختلف استفاده شده اند استفاده کنید مانند:

apple-system ،Segoe UI ،Roboto ،Noto Sans ،Ubuntu ،Cantarell ،Helvetica Neue؛

با اینکه این کار چندان خلاقانه نیست، اما حداقل کاربران شما از قبل به دیدن آنها عادت کرده اند و حاصل آزمون و خطا و انتخاب بزرگان هستند. فراموش نکنید این مورد برای فونت های فارسی خصوصل برای طراحی وبسایت ها کاربرد چندانی ندارد.

**تایپ فیس هایی با کمتر از پنج وزن را نادیده بگیرید**

این اصل همیشگی نیست، اما به عنوان یک قاعده کلی، تایپ فیس هایی با اوزان بیشتر ،با دقت و توجه بیشتری نسبت به جزئیات ایجاد شده اند.

بسیاری از دایرکتوری های فونت)مانند فونت های گوگل(، به شما امکان می دهند تا آنها را بر اساس "تعداد سبک ها"، که ترکیبی از وزن های موجود به همراه نسخه ایتالیک آن وزن ها است ،فیلتر کنید. یک راه عالی برای محدود کردن تعداد گزینه های انتخابی، انتخاب انواع دارای بیش از 10 سبک است)با احتساب انواعایتالیک(:

![An image](/refactoring-ui/19.png)

مخصوصا در فونت های Google، این کار 85٪ از گزینه های موجود را کاهش داده و تنها کمتر از 50 فونت سنز-سریف برای انتخاب باقی می ماند.

**بهینه سازی خوانایی**

هنگامی که یک طراح فونت خانواده ای از فونت ها را طراحی می کند، معمولاً از این طراحی هدف خاصی دارد. فونت هایی که برای تیترها در نظر گرفته می شوند، معمولاً دارای فاصله بین حروف کمتر و حروف کوچک کوتاه تری هستند)ارتفاع xکمتر(، در حالی که فونت هایی که برای اندازه های کوچکتر در نظر گرفته شده اند، فاصله بین حروف بیشتر و حروف کوچک بلند تری دارند.

![An image](/refactoring-ui/19.png)

این نکته را بخاطر بسپارید و از فونت هایی با چگالی بالا و ارتفاع x کوتاه، برای متن اصلی UI استفاده نکنید. **به محبوبیت فونت ها اعتماد کنید**

اگر فونتی محبوب است، احتمالاً فونت خوبی است. بیشتر دایرکتوری های فونت، امکان مرتب سازی بر اساس محبوبیت را فراهم کرده اند، بنابراین این روش می تواند یک گزینه عالی، برای محدود کردن انتخاب ها باشد و به خصوص هنگام انتخاب گزینه ای غیر از یک تایپ فیس معمولی UI ، مفید است. برای مثال انتخاب یک سریف مناسب با خصوصیات خاص، می تواند برای شما به عنوان طراح دشوار باشد اما می توانید به بازخوردهای سایر طراحان و کاربران اعتماد کنید و از انتخاب های آنان استفاده کنید.

![An image](/refactoring-ui/19.png)

وقتی هزاران نفر استفاده از یک فونت را تایید می کنند، انتخاب را برای شما به عنوان طراح ،بسیار آسان تر می کنند.

**از کسانی که حرفه ای کار کرده اند، سرقت کنید**

سرقت همیشه هم بد نیست! برخی از سایت های موردعلاقه خود را که حس می کنید طرفداران زیادی دارند و حرفه ای طراحی شده اند را بررسی کرده و ببینید که از چه نوع تایپ فیسی استفاده می کنند.

![An image](/refactoring-ui/19.png)

بسیاری از تیم های فوق العاده طراحی، مملو از افرادی با نظرات بسیار عالی در زمینه تایپوگرافی هستند. آنهااغلب فونت های فوق العاده ای را انتخاب می کنند که شما احتمالا هیچ گاه با استفاده از رویکرد هایی که در بالا توضیح داده شد، پیدا نمی کردید.

**شمِ تایپوگرافی خود را بهبود دهید**

با توجه بیشتر به تایپوگرافی سایت هایی که به خوبی طراحی شده اند، برچسب زدن یک تایپ فیس به عنوان یک نوع بسیار جذاب یا وحشتناک کار دشواری نخواهد بود.

به زودی به یک فرد کارکشته در زمینه تایپوگرافی تبدیل خواهید شد، اما تا رسیدن به آن زمان، توصیه های ذکر شده در نکات قبلی به شما کمک خواهند کرد.

# به طول خطوط در رابط کاربری دقت کنید

هنگام طراحی پاراگراف ها، به جای اینکه تلاش کنید متن های پاراگراف را در قالبی که قبلا طراحی شده قرار دهید، سعی کنید خوانایی متن ها برای کاربران را در نظر داشته باشید. ماموریت شما این است که بهترین تجربه را برای کاربران ایجاد کنید نه این که تنها از یکسری قواعد پیروی کنید. همیشه نتیجه برایتان مقدم باشد.

حدود 120 کاراکتر در هر خط

![An image](/refactoring-ui/19.png)

برای ایجاد بهترین تجربه خواندن، پاراگراف های خود را تا حدی گسترده کنید که بین 45 تا 75 کاراکتر در هر سطر جای بگیرد. بالا بردن تعداد کاراکترها باعث کوچک شدن اندازه فونت و یا کاهش فضای بین کاراکترها خواهد شد که هر دوی آن ها عواملی ضد خوانایی رابط کاربری هستند.

حدود 45 تا 55 کاراکتر در هر خط

![An image](/refactoring-ui/19.png) حدود 55 تا 65 کاراکتر در هر خط ![An image](/refactoring-ui/19.png) حدود 65 تا 75 کاراکتر در هر خط

![An image](/refactoring-ui/19.png)

گاها ممکن است عرض بیش از 75 کاراکتر در هر خط نیز کارآیی داشته باشد، اما توجه داشته باشید که دست به کار خطرناکی زده اید- اگر خواهان ریسک کردن نیستید، به محدوده 45-75 کاراکتر بچسبید.

**کار با مطالب گسترده تر**

اگر در پاراگرافی با ترکیبی از متن، آیکون و تصاویر یا سایر مؤلفه های بزرگ سروکار دارید، حتی اگر فضای زیادی برای گنجاندن متن ها دارید، باز هم باید عرض پاراگراف را محدود کنید.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

ممکن است در ابتدا استفاده از عرض های مختلف در یک محتوا، دور از عقل به نظر برسد، اما تقریب ااً همیشه نتیجه خوبی خواهد داست.

# خط کرسی)Baseline( را در نظر بگیرید، نه مرکز

موقعیت های زیادی وجود دارد که در آن ها باید از فونت هایی با اندازه های مختلف، برای ایجاد سلسله مراتب در یک خط، استفاده کنید

برای مثال ،تصور کنید در حال طراحی یک کارت، مانند تصویر زیر هستید که دارای یک عنوان بزرگ در بالا سمت چپ و یک لیست کوچکتر حاوی عملکرد ها در قسمت بالا سمت راست باشد.

هنگام ترکیب این اندازه ها، احتمالا برای ایجاد تعادل، هر دو نوع متن را به شکل عمودی در مرکز قرار می دهید:

![An image](/refactoring-ui/19.png)![An image](/refactoring-ui/19.png)

اگر در این حالت فضای کافی بین فونت هایی با اندازه های مختلف وجود داشته باشد، اغلب چندان جلب توجه نخواهد کرد، اما اگر این متون به هم نزدیک باشند، این همردیفی باعث بدقواره شدن رابط کاربری می شود:

![An image](/refactoring-ui/19.png)![An image](/refactoring-ui/19.png)

روش بهتر و حرفه ای این است که فونت هایی با اندازه های مختلف را بر اساس خط کرسی آن ها کنار هم قرار دهید) همان خط فرضی که حروف روی آن قرار دارند(:

![An image](/refactoring-ui/19.png)

هنگامی که اندازه های مختلف فونت را بر اساس خط کرسی آنها هم ردیف می کنید، از مرجعی استفاده کرده اید که چشمان شما از قبل آن را درک می کنند چرا که چشمان شما به صورت پیشفرض کاراکترها را بر اساس خط کرسی، در کنار هم پیگیری و درک می کند.

![An image](/refactoring-ui/19.png)![An image](/refactoring-ui/19.png)

نتیجه نسبت به زمانی که این دو متن را در مرکز هم ردیف کرده بودید، ظاهر ساده تر و مرتب تری دارد.

# ارتفاع خط یک امر نسبی است

احتمالا شنیده اید که از منظر خوانایی، ارتفاع خطی در حدود 1.5 برابر اندازه فونت نقطه شروع خوبی است.

![An image](/refactoring-ui/19.png)

در حالی این توصیه لزوماً اشتباه نیست، انتخاب ارتفاع خط مناسب برای متن، کمی پیچیده تر از استفاده از یک مقدار ثابت در تمام شرایط است.

**محاسبه طول خط**

دلیل ایجاد فاصله بین خطوط یک متن، این است که خواننده راحت تر خط بعدی را پیدا کند. آیا تاکنون به طور تصادفی دو بار یک خط از متنی را خوانده اید یا اینکه به طور تصادفی یک خط را رد کرده باشید؟ احتمالا ارتفاع خط بسیار کوتاه بوده است.

هنگامی که خطوط یک متن بیش از حد به یکدیگر نزدیک باشند، ممکن است خطی را در سمت چپ به پایان رسانده، سپس به سمت راست رفته و ندانید که کدام خط، خط بعدی است.

![An image](/refactoring-ui/19.png)![An image](/refactoring-ui/19.png)

این مشکل در صورت طولانی بودن خطوط، چند برابر می شود. هرچه چشمان شما برای خواندن سطر بعدی فاصله افقی بیشتری را طی کنند، امکان گم کردن خط، بیشتر است.

این امر به معنی تناسب در ارتفاع خط و عرض پاراگراف است- محتوای باریک می تواند ارتفاع کوتاهتری)مثل 1.5( داشته باشد، اما محتوای گسترده و با طول خط بیشتر احتمالا به ارتفاع خطی درحدود 2 برابر نیاز دارد.

![An image](/refactoring-ui/19.png)![An image](/refactoring-ui/19.png)

**محاسبه اندازه فونت**

طول خط، تنها عامل موثر در انتخاب ارتفاع خط مناسب نیست و اندازه فونت نیز تأثیر بسیار زیادی دارد.

هنگامی که فونت متنی کوچک باشد، فاصله اضافی خط بسیار مهم است، چراکه باعث می شود چشم شما راحت تر خط بعدی را پیدا کند.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اما با بزرگتر شدن فونت، چشمان شما دیگر به کمک زیادی احتیاج ندارند. این بدان معنی است که شما برای متن درشت عنوان خود نیاز چندانی به فاصله اضافی خط ندارید و فاصله خطی برابر با 1 کاملاً مناسب است.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

ارتفاع خط و اندازه فونت بایکدیگر نسبت عکس دارند یعنی برای متون کوچک تر، از یک ارتفاع خط بلندتر و برای متون درشت تر، از ارتفاع خط کوتاهتر استفاده کنید.

# تمام لینک ها به رنگ احتیاج ندارد

اگر لینکی را در بلوکی از متن های غیر لینک اضافه می کنید، باید مطمئن شوید که این لینک متمایز و قابل کلیک به نظر برسد.

![An image](/refactoring-ui/19.png)

اما اگر درحال طراحی یک رابط کاربری هستید که تقریباً همه چیز آن لینک است و تعداد لینک ها در آن زیاد است، بیش از حد برجسته کردن لینک ها در آن کار اشتباهی است.

![An image](/refactoring-ui/19.png)![An image](/refactoring-ui/19.png)

تنها کافی است، بیشتر لینک ها را با روشی ظریف، مثل استفاده از یک فونت سنگین تر یا رنگ تیره تر ،برجسته کنید.

![An image](/refactoring-ui/19.png)![An image](/refactoring-ui/19.png)

حتی برخی از لینک ها به شکل پیش فرض نیازی به تأکید ندارند. اگر در رابط کاربری خود لینک هایی داریدکه کمکی بوده و جزئی از مسیر اصلی کاربر، حسن کار کردن با اپلیکیشن یا وبسایت نیستند، فقط در صورت رفتن نشانگر موس بر روی آنها ،یک زیر خط به آن اضافه کرده یا رنگ آن را تغییر دهید.

![An image](/refactoring-ui/19.png)![An image](/refactoring-ui/19.png)

نگران نباشید ،آنها هنوز هم برای کاربرانی که در محصول، با دقت گشت و گذار می کنند قابل کشف بوده ،اما با عملکرد های مهم تر موجود در صفحه رقابت نمی کنند.

# ترازبندی متن ها را با در نظر گرفتن خوانایی، انجام دهید

به طور کلی، متن باید متناسب با جهت زبانی که در آن نوشته شده است، تراز شود. بدین معنی که کاراکترها درزبان انگلیسی)و بیشتر زبان های دیگر(، باید در سمت چپ هم ردیف شوند و در زبانهای فارسی و عربی از سمت راست به چپ ردیف شوند.

به طور کلی سه نوع تراز بندی) Alignment( وجود دارد، چپ چین، راست چین و وسط چین.

![An image](/refactoring-ui/19.png)

هرچند گزینه های دیگر ترازبندی) Alignment( جایگاه خود را دارند، باید به طور موثر از آنها استفاده کنید.

**متون طولانی را وسط چین نکنید**

ترازبندی) Alignment( مرکزی یا وسط چین برای عناوین یا بلوک های کوتاه و منفرد متنی عالی به نظر می رسد.

![An image](/refactoring-ui/19.png)

اما اگر متنی از دو یا سه خط طولانی تر باشد، تقریباً همیشه با Alignment در سمت چپ برای زبانانگلیسی، و سمت راست برای زبان فارسی بهتر به نظر می رسد.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر تمایل به وسط چین کردن چند بلوک متنی دارید، اما یکی از آنها کمی بیش از حد طولانی است، ساده ترین راه حل، بازنویسی مطلب و کوتاه تر کردن آن است:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

این عمل نه تنها مسئله ترازبندی را برطرف می کند، بلکه باعث انسجام بیشتر طراحی شما نیز خواهد شد. **اعداد را راستچین یا چپ چین کنید**

اگر در حال طراحی جدولی حاوی اعداد هستید، آنها را در زبان انگلیسی راستچین و در زبان فارسی چپ چین کنید.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

در صورتی که بخش اعشار لیستی از اعداد، زیرهم قرار بگیرند، مقایسه آنها با یک نگاه بسیار ساده تر است.

**جاستیفای، قاتل خوانایی!**

اگر یک متن هم چپ چین و هم راستچین باشد، یعنی ابتدا و انتهای تمام خطوط هم راستا باشند، جاستیفای شده است .متون جاستیفای شده در صورت چاپ بسیار عالی به نظر رسیده و اگر به دنبال یک ظاهر رسمی در وب باشید، به خوبی کارایی دارند. اما در صورت عدم توجه ،این کار می تواند باعث ایجاد فواصل ناخوشایند زیادی در بین کلمات شود، علاوه بر این جاستیفای باعث خواهد شد که کاربران در تشخیص ابتدا و انتهای خطوط دچار اشتباه شوند:

![An image](/refactoring-ui/19.png)![An image](/refactoring-ui/19.png)

برای جلوگیری از ایجاد فواصل اضافه، هر گاه متنی را جاستیفای می کنید، می بایست قابلیت hyphenationرا نیز فعال کنید:

![An image](/refactoring-ui/19.png)![An image](/refactoring-ui/19.png)

متن جاستیفای شده در شرایطی که به دنبال یک ظاهر چاپی هستید، مثلا برای یک مجله یا روزنامه آنلاین، بهترین کارآیی را دارد. حتی در این صورت هم متن چپ چین و راست چین به خوبی عمل می کند، بنابراین از هرکدام که ترجیح می دهید استفاده کنید.

# از فاصله بین کلمات به شکل مؤثر استفاده کنید

هنگام طراحی یک متن، تلاش زیادی صرف تنظیم وزن، رنگ و ارتفاع خط می شود، اما امکان تغییر فاصله بین حروف به آسانی فراموش می شود.

در تصویر زیر می توانید فاصله حروف را در سه حالت کم )بالا(، متوسط )میانی( و زیاد )تصویر پایین( ببینید.

![An image](/refactoring-ui/19.png)

به عنوان یک قاعده کلی، باید به طراح تایپ فیس اعتماد کرده و به فاصله بین حروف کاری نداشته باشید. با این حال، موقعیت های نیز وجود دارد که تنظیم آن می تواند باعث بهبود طراحی های شما شود.

**در عناوین، فاصله بین حروف را کم در نظر بگیرید.**

هر شخص با هدف خاصی در ذهن، خانواده ای از فونت ها را طراحی می کند.

خانواده ای مانند Open Sans، به شکلی طراحی شده است که حتی در اندازه های کوچک نیز بسیار خوانا باشد، بنابراین فاصله بین حروف آن بسیار گسترده تر از خانواده ای مانند Oswald است که برای عناوین طراحی شده است.

![An image](/refactoring-ui/19.png)

اگر قصد آن را دارید که برای عناوین یا سرفصل ها از خانواده فونتی با فاصله بین حروف گسترده تر استفادهکنید، کاهش فاصله بین حروف)برای تقلید از انواعی از فونت ها که با هدف استفاده در تیتر ها ساخته شده اند(، منطقی است:

![An image](/refactoring-ui/19.png)

از انجام عکس این عمل خودداری کنید. فونت های مربوط به عناوین، حتی با وجود افزایش فاصله بین حروف ،به ندرت در اندازه های کوچک کارآیی دارند.

**بهبود قابلیت خوانایی حروف بزرگ**

فاصله بین حروف، در اکثر خانواده های فونت برای متون معمولی که در آن جملات با حروف بزرگ شروع می شوند و پشت سر آن حروف کوچک می آیند ،بهینه سازی شده است.

حروف کوچک از نظر بصری تنوع زیادی دارند. حروفی مانند v ،n و e کاملاً در ارتفاع x یک تایپ فیس جای می گیرند، حروف دیگری مانند g ،y و p بخش های زیرینی دارند که از خط زمینه عبور کرده و بخش فوقانی حروفی مانند f ،b و t، در بالای این ارتفاع قرار می گیرد.

![An image](/refactoring-ui/19.png)

از طرف دیگر، متونی که کلیه حروف آن از انواع بزرگ تشکیل شده است، چندان متنوع نیستند. از آنجا که ارتفاع تمام حروف یکسان می باشد، استفاده از فاصله بین حروف پیش فرض، اغلب منجر به ایجاد متنی می شود که خواندن آن دشوار است؛ چراکه بین این حروف ویژگی های متمایز کننده کمتری وجود دارد.

از این رو، غالباً افزایش فاصله بین حروف متن هایی که تمام کاراکترهای آنها بزرگ است، خوانایی را بهبود می دهد:

![An image](/refactoring-ui/19.png)

![An image](/refactoring-ui/19.png)

**به جای hex از HSL استفاده کنید**

Hex و RGB رایج ترین فرمت های نمایش رنگ در وب بوده، اما جزو مفید ترین این فرمت ها نیستند.

در صورت استفاده از Hex یا RGB، رنگ هایی که از نظر بصری اشتراک زیادی دارند، از نظر برنامه نویسی شباهتی به یکدیگر ندارند.

![An image](/refactoring-ui/19.png)

HSL با نمایش رنگ ها با کمک گرفتن از ویژگی هایی که چشم انسان به شکل حسی آنها را درک می کند، این مسئله را برطرف کرده است. این ویژگی ها عبارتند از: فام یا Hue، اشباع یا Saturation و روشنایی یا Lightness.

فام موقعیت یک رنگ در دایره رنگ است. Hue یا فام یک ویژگی از رنگ است، که به ما امکان می دهد حتی اگر دو رنگ با هم تفاوت داشته باشند، آنها را به عناون رنگ آبی تشخیص دهیم.

![An image](/refactoring-ui/19.png)

فام با درجه اندازه گیری می شود ،به شکلی که 0 درجه قرمز ،120 درجه سبز و 240 درجه آبی است.

![An image](/refactoring-ui/19.png)

اشباع یا Saturation میزان روشنایی یا زنده به نظر رسیدن یک رنگ است. اشباع 0٪ خاکستری است)بدون رنگ( و اشباع 100٪ حالت روشن و درخشان یک رنگ است. هر زمان که به یک رنگ Saturation اضافه می کنیم، یعنی آن را از شفافیت و درخشان بودن به حالت کدر و خاکستری می بریم.

![An image](/refactoring-ui/19.png)

بدون وجود اشباع ،فام بی معنی است به طوری که چرخش فام هنگام 0٪ بودن اشباع، به هیچ وجه رنگ را تغییر نمی دهد.

![An image](/refactoring-ui/19.png)

روشنایی یا Lightness، همان چیزی است که یک رنگ به نظر می رسد)میزان نزدیکی یک رنگ به سیاه یا سفید را اندازه می گیرد(. روشنایی 0٪ سیاه خالص، روشنایی 100٪ سفید خالص و روشنایی 50٪، رنگ خالص در یک فام مشخص است.

![An image](/refactoring-ui/19.png)

**HSL در مقابل HSB**

HSL را با HSB اشتباه نگیرید)روشنایی)lightness( در HSL با درخشندگی)brightness( درHSB یکسان نیست.(

در HSB، میزان درخشندگی 0٪ همیشه سیاه است، اما درخشندگی 100٪ تنها در صورتی سفید است که اشباع 0٪ باشد. هنگامی که اشباع برابر با 100٪ باشد، درخشندگی100 ٪ در HSB، مشابه اشباع ٪100 و روشنایی 50٪ در HSL است.

![An image](/refactoring-ui/19.png)

در طراحی نرم افزار، HSB نسبت به HSL متداول تر است، اما مرورگرها تنها HSL را درک می کنند.

بنابراین اگر در حال طراحی برای وب هستید، باید سیستم رنگی HSL را انتخاب کنید.

# از آنچه فکر می کنید به رنگ های بیشتری نیاز دارید

آیا تا به حال از انواعی از وبسایت ها یا ابزارهای مولد پالت رنگی برای UI استفاده کرده اید که در آن، ابتدا یک رنگ را انتخاب کرده، برخی گزینه ها را تغییر داده و در نهایت پنج رنگ عالی برای ایجاد وب سایت خود دریافت می کنید؟

![An image](/refactoring-ui/19.png)

این روش حساب شده برای انتخاب طرح رنگ، بسیار وسوسه کننده بوده، اما چندان مفید نیست، مگر اینکه بخواهید سایت شما این گونه به نظر برسد:

![An image](/refactoring-ui/19.png)![An image](/refactoring-ui/19.png)

چیزی که واقعاً به آن احتیاج دارید:

با پنج کد hex نمی توانید چیزی ایجاد کنید. برای ایجاد یک محصول واقعی، به مجموعه ای جامع تر از رنگ ها نیاز دارید.

![An image](/refactoring-ui/19.png)![An image](/refactoring-ui/19.png)

یک پالت رنگ خوب را می توان به سه دسته از رنگ ها تقسیم کرد.

**رنگ های خنثی(Neutral)**

به طیف رنگ های بین سفید و مشکی خالص، رنگ های خنثی می گویند که با طیف رنگی خاکستری شناخته می شود.

متن، پس زمینه، پنل ها، کنترل های فرم و تقریباً همه چیز در یک رابط کاربری خاکستری است.

![An image](/refactoring-ui/19.png)

شما از آنچه فکر می کنید به رنگ خاکستری بیشتری احتیاج دارید. در ابتدا، سه یا چهار حالت از رنگ خاکستری ممکن است زیاد به نظر برسد، اما چندان طولی نخواهد کشید که آرزو می کنید کاش موردی تیره تر از خاکستری شماره 2 و کمی روشن تر از خاکستری شماره 3 موجود در پالت رنگیتان در اختیار داشتید. در عمل، شما به 8 تا 10 حالت مختلف از رنگ خاکستری از روشن تا تیره نیاز دارید. این تعداد نباید به قدری زیاد باشد که هنگام تصمیم گیری بین دو رنگ خاکستری که از قبل تعریف کرده اید، وقت خود را هدر دهید، اما به اندازه ای باشد که نیازی به محدود بیش از حد خودتان وجود نداشته باشد.

![An image](/refactoring-ui/19.png)

سیاه خالص بسیار غیر طبیعی به نظر می رسد، بنابراین کار خود را با یک خاکستری تیره آغاز کرده و با سرعتی ثابت راه خود را به سمت سفید ادامه دهید تا طیف خاکستری مدنظر خودتان را بسازید. **رنگ های اصلی )Primary(**

اکثر سایت ها به یک یا دو رنگ برای اقدامات اولیه یا Primary، عناصر فعال نویگیشن و غیره نیاز دارند. این رنگ ها ظاهر کلی یک سایت را تعیین می کنند- همان رنگ هایی که باعث می شوند از فیس بوک به عنوان "آبی" یا از اسنپ به عنوان "سبز" یاد کنید.

دقیق ااً مانند خاکستری، شما به انواع مختلفی)5 تا 10 عدد( از سایه های (Shade) تیره و روشن این رنگ نیز نیاز دارید.

![An image](/refactoring-ui/19.png)

طیف بسیار روشن برای پس زمینه مواردی مانند هشدارها مفید بوده، در حالی که طیف تیره برای متن کارایی فوق العاده ای دارند.

**رنگ های تاکیدی)Accent(**

هر سایت علاوه بر رنگ های اصلی، برای انتقال مفاهیم مختلف به کاربر، به چند رنگ تاکیدی نیز نیاز دارد.

برای مثال، ممکن است بخواهید از یک رنگ چشم گیر مانند زرد، صورتی یا آبی سیر برای برجسته کردن یک ویژگی جدید استفاده کنید:

![An image](/refactoring-ui/19.png)

همچنین ممکن است برای تاکید بر شرایط معنا شناختی مختلف ،به رنگ هایی احتیاج داشته باشید که به آن ها **رنگ های معنایی یا Semantic** می گویند.

مثل رنگ قرمز برای یک عملکرد مخرب:

![An image](/refactoring-ui/19.png) زرد برای پیام هشدار:

![An image](/refactoring-ui/19.png) یا سبز برای برجسته کردن یک روند مثبت:

![An image](/refactoring-ui/19.png)

احتمالا برای این رنگ ها نیز به چندین سایه و طیف احتیاج دارید، هرچند در صورت استفاده از آنها در سراسر UI، باید دقت کافی انجام شود که اصل انسجام رعایت شود.

اگر در حال ایجاد موردی هستید که برای تشخیص یا طبقه بندی عناصر مشابه)مانند خطوط روی نمودارها ،رویداد های یک تقویم یا برچسب های یک پروژه( به رنگ نیاز دارید، احتمالا به رنگ های تاکیدی بیشتری نیاز خواهید داشت.

در کل، در یک رابط کاربری پیچیده، نیاز به ده رنگ مختلف با 5 الی 10 سایه برای هر کدام ،داریم.

# سایه های خود را از قبل مشخص کنید

اگر به انواع روشن تر یا تیره تر از یک رنگ در پالت خود احتیاج دارید، برای ایجاد این سایه ها ،با عجله به سراغ توابع CSS نروید. در آن صورت 35 رنگ آبی متفاوت خواهید داشت که تماما یکسان به نظر می رسند.

در عوض ،مجموعه ای ثابت از سایه ها را از قبل مشخص کرده و حین کار از آنها استفاده کنید.

![An image](/refactoring-ui/19.png)

حال چگونه یک پالت این چنینی را ایجاد می کنید؟

**ابتدا رنگ اصلی را انتخاب کنید**

با انتخاب یک رنگ پایه برای طیفی که قصد ایجاد آن را دارید، شروع کنید. رنگی در میانه که سایه های روشن تر و تیره تر بر اساس آن ایجاد می شوند.

برای انجام این کار هیچ روش علمی دقیقی وجود ندارد، اما قاعده کلی برای رنگ های اصلی و تاکیدی، انتخاب سایه ای است که به عنوان پس زمینه یک دکمه کارآیی داشته باشد.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

باید توجه داشته باشید که برای این کار هیچ روش دقیقی مانند "شروع از روشنایی 50٪" یا هر چیز دیگری وجود ندارد. رفتار هر رنگی کمی متفاوت است، بنابراین باید به چشم های خود تکیه کنید.

**یافتن لبه ها**

در مرحله بعد، تیره ترین و روشن ترین سایه خود را انتخاب کنید. برای این کار نیز هیچ گونه روش دقیقی وجود ندارد، اما تفکر در مورد مکان استفاده از آنها و انتخاب بر اساس آن، کمک کننده است.

تیره ترین سایه یک رنگ معمولاً برای متن استفاده شده، در حالی که از روشن ترین سایه، معمولا برای رنگ آمیزی پس زمینه یک عنصر استفاده می شود.

یک هشدار یا اعلان ساده که به خوبی هر دو مورد اشاره شده یعنی متن و پس زمینه را با هم ترکیب کرده است، می تواند مورد بسیار خوبی برای انتخاب این رنگ ها باشد.

![An image](/refactoring-ui/19.png)

با رنگی که با فام رنگ اصلی شما مطابقت دارد شروع کنید و سپس تا زمان رضایت از نتیجه، اشباع و روشنایی را تنظیم کنید.

**پر کردن شکاف ها**

پس از اینکه سایه اصلی و تیره ترین و روشن ترین سایه خود را به دست آوردید، تنها باید شکاف موجود بین آنها را پر کنید.

در اکثر پروژه ها ،به ازای هر رنگ ،حداقل به 5 سایه نیاز خواهید داشت ،اما اگر نمی خواهید بیش از حد محدود شوید، احتمالا این تعداد تا حدود 10 سایه افزایش خواهد داشت.

عدد نه، یک عدد بسیار خوب است؛ چراکه تقسیم آن آسان بوده و این امر باعث می شود پر کردن شکاف ها کمی ساده تر شود. بیایید تیره ترین سایه خود را 900، سایه اصلی 500 و روشن ترین آن را 100 بنامیم.

![An image](/refactoring-ui/19.png)

کار خود را با انتخاب سایه های 700 و 300 آغاز کنید) سایه هایی که درست در وسط شکاف ها قرار دارند(.

این سایه ها باید دقیقا حدواسطی از سایه های هر دو طرف به نظر برسند.

![An image](/refactoring-ui/19.png)

این عمل باعث ایجاد چهار نقطه انتخاب دیگر)800 ، 600 ، 400 و 200( در طیف مورد نظر می شود، که می توانید آنها را نیز با استفاده از همین روش پر کنید.

![An image](/refactoring-ui/19.png)

در این صورت با مجموعه ای کاملا متعادل از رنگ ها روبرو خواهید شد، که بدون ایجاد حس محدودیت ،گزینه های کافی و مطابق با ایده های طراحی شما را ارائه می دهند.

**خاکستری و رنگ های خنثی چطور؟**

در مورد خاکستری، رنگ اصلی چندان اهمیتی ندارد، اما در غیر این صورت روند کاملا مشابه است. از لبه ها شروع کرده و سپس شکاف ها را تا زمان به دست آوردن آنچه به آن احتیاج دارید ،پر کنید.

![An image](/refactoring-ui/19.png)

با انتخاب رنگی که برای تیره ترین متن پروژه شما مناسب است، تیره ترین خاکستری؛ و مناسب ترین رنگ برای پس زمینه ظریف و سفید، روشن ترین خاکستری خود را انتخاب کنید.

**انتخاب رنگ ها یک علم نیست.**

شما نمی توانید صرفاصرفاً با تکیه بر ریاضی پالت رنگ مناسب خود را ایجاد کنید.

برای شروع کار یک رویکرد سیستماتیک مانند آنچه توضیح داده شد بسیار عالی است، اما در صورت لزوم از تغییر نترسید.

زمانی که شروع به استفاده از رنگ های خود در طرح ها کردید، تمایل به تغییر اشباع یک سایه، یا روشن یا تیره تر کردن آن ،تقریباً اجتناب ناپذیر است. به جای اعداد ،به چشمان خود اعتماد کنید.

اما در صورت امکان از افزودن بیش از حد سایه های جدید خودداری کنید. اگر در مورد محدود کردن پالت خود سخت گیر نباشید، مثل این است که کلا هیچ سیستم رنگی ندارید.

# اجازه ندهید که روشنایی، اشباع شما را از بین ببرد

در فضای رنگ HSL، هرچه یک رنگ به روشنایی 0٪ یا 100٪ نزدیک می شود، تأثیر Saturation تضعیف می شود. مقدار اشباع مشابه در روشنایی 50٪، زنده تر از همان اشباع در روشنایی 90٪ به نظر می رسد.

![An image](/refactoring-ui/19.png)

این به این معنی است که برای جلوگیری از رنگ پریده به نظر رسیدن سایه های روشن تر و تیره تر یک رنگ مشخص، باید با افزایش روشنایی به بالای 50٪، میزان اشباع را نیز افزایش دهید.

![An image](/refactoring-ui/19.png)

این میزان تغییر جزئی است، اما جزئیات کوچک نیز، به خصوص هنگامی که از رنگی در بخش زیادی از رابط کاربری استفاده شود، به چشم خواهند آمد.

اما اگر رنگ اصلی شما از قبل به شدت اشباع شده باشد، چه؟ اگر اشباع شما 100٪ باشد، چگونه میزان آن را افزایش خواهید داد؟

**از روشنایی درک شده)Perceived brightness( به نفع خود استفاده کنید** به نظر شما کدام یک از این دو رنگ روشن تر است؟

![An image](/refactoring-ui/19.png)

زرد؟ اشتباه است! همناطور که در تصویر زیر میبینید ،هر دو این رنگ ها از نظر HSL "روشنایی" کاملا یکسانی دارند:

![An image](/refactoring-ui/19.png)

پس چرا رنگ زرد را روشن تر می بینیم؟ مشخص شده است که هر فامی به دلیل درک چشمان انسان از رنگ ها، روشنایی درک شده خاصی دارد.

شما می توانید با وارد کردن اجزای RGB یک رنگ به فرمول مقابل، میزان روشنایی درک شده آن را محاسبه کنید:

![An image](/refactoring-ui/19.png)

با انتخاب نمونه هایی از رنگ های مختلف با اشباع 100٪ و روشنایی 50٪، می توانیم درک درستی از روشنایی درک شده از رنگ های مختلف موجود در گردونه رنگ، به دست آوریم:

![An image](/refactoring-ui/19.png)

همانطور که انتظار می رود، روشنایی درک شده رنگ زرد بیشتر از رنگ آبی است. اما نکته جالب این است که روشنایی درک شده از تیره ترین فام به روشن ترین فام به شکل خطی تغییر نمی کند.

**تغییر روشنایی با چرخش فام**

در ظاهر، این امر مطمئناً یک نکته جالب برای درک رنگ ها است. اما هنگامی که متوجه نحوه استفاده از این دانش در طراحی های خود شدید، مسائل حقیقتا جالب می شوند.

معمولا، هنگامی که تمایل دارید میزان روشنی یک رنگ را تغییر دهید، مؤلفه روشنایی را تنظیم می کنید:

![An image](/refactoring-ui/19.png)

در حالی که این کار باعث روشن تر یا تیره تر شدن یک رنگ می شود، اغلب مقداری از شدت رنگ را از دست خواهید داد. همچنین علاوه بر روشن تر یا تیره تر شدن، این رنگ به رنگ سفید یا سیاه نزدیک تر می شود.

![An image](/refactoring-ui/19.png)

از آنجا که رنگ های مختلف دارای روشنایی درک شده متفاوتی هستند، روش دیگری برای تغییر میزان روشنایی یک رنگ، چرخش فام آن است.

برای روشن تر شدن یک رنگ، فام را به سمت نزدیکترین فام روشن)60، 180 یا 300 درجه( بچرخانید.

![An image](/refactoring-ui/19.png)

برای تیره تر شدن یک رنگ ،فام را به سمت نزدیکترین فام تیره)0، 120 یا 240 درجه ) بچرخانید.

![An image](/refactoring-ui/19.png)

این کار در هنگام ایجاد پالتی برای یک رنگ روشن مانند زرد واقعاً مفید است. در هنگام کاهش روشنایی ،با چرخش تدریجی فام به سمت پرتقالی، سایه های تیره به جای کسل کننده و قهوه ای، گرم و غنی احساس خواهند شد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

البته شما می توانید این رویکرد ها را با یکدیگر ترکیب کنید؛ ایجاد بخشی از روشنایی با تنظیم فام، و بخش دیگر با تنظیم روشنایی.

![An image](/refactoring-ui/19.png)

در حالی که این روش یک شیوه عالی برای تغییر روشنایی یک رنگ بدون تاثیر بر شدت آن است، اما در دوزهای اندک بهترین کارآیی را دارد. فام را بیش از 20 تا 30 درجه نرچرخانید، چراکه در آن صورت به جای تیره یا روشن تر شدن ،این رنگ کاملا متفاوت به نظر خواهد رسید.

# نیازی نیست خاکستری، خاکستری باشد

طبق تعریف، خاکستری واقعی، اشباعی برابر با 0٪ داشته و حقیقتا هیچ گونه رنگی ندارد.

![An image](/refactoring-ui/19.png)

اما در عمل، بسیاری از رنگ هایی که ما به عنوان خاکستری در نظر می گیریم ،در واقع رنگ هایی هستند که به شدت اشباع شده اند:

![An image](/refactoring-ui/19.png)

همین نوع از اشباع باعث می شود برخی از خاکستری ها حس سردی و برخی حس گرمی ایجاد کنند.

**دمای رنگ**

اگر تا به حال لامپ روشنایی خریداری کرده باشید، بین لامپ های "سفید گرم" که نوری زرد رنگ ایجاد می کنند و لامپ های "سفید سرد" که نوری آبی رنگ تولید می کنند، یکی را انتخاب کرده اید.

خاکستری های اشباع شده نیز ،در یک رابط کاربری، به همان شیوه عمل می کنند.

اگر برای خاکستری های خود خواهان حس سرد هستید، آنها را با کمی آبی اشباع کنید:

طیف خاکستری خنثی )بالا( و طیف خاکستری سرد )پایین(

![An image](/refactoring-ui/19.png)

برای ایجاد حس گرم در خاکستری، آنها را با کمی زرد یا نارنجی اشباع کنید:

طیف خاکستری گرم

![An image](/refactoring-ui/19.png)

برای حفظ یک دمای یکپارچه، افزایش اشباع سایه های روشن تر و تیره تر را فراموش نکنید. در غیر این صورت، این سایه ها، در مقایسه با خاکستری های نزدیک به روشنایی 50٪، کمی رنگ پریده به نظر خواهند رسید.

میزان اشباع رنگ های خاکستری به شما بستگی دارد)برای تغییر اندک دما ،میزان اشباع را اندکی افزایش دهید، یا اگر می خواهید رابط کاربری شما کاملا به یک سمت سوق پیدا کند، این میزان را افزایش دهید.(

# قابلیت دسترسی لزوما به معنای طراحی زشت نیست

برای اطمینان از دسترسی پذیری طراحی، دستورالعمل های دسترسی پذیری به محتوای وب (WCAG( توصیه می کند که متن عادی)زیر 18پیکسل( حداقل نسبت کنتراستی برابر با 4.5: 1 داشته و متن بزرگتر دارای حداقل نسبت کنتراستی برابر با 3:1 باشد.

![An image](/refactoring-ui/19.png)

در یک شرایط معمولی با متن تیره در یک پس زمینه روشن، عمل کردن به این توصیه ها بسیار آسان است ،اما هنگام شروع کار با رنگ ها، کار بسیار مشکل تر می شود.

**تغییر کنتراست**

هنگام استفاده از متن سفید بر روی یک پس زمینه رنگی، تعجب خواهید کرد که برای رسیدن به نسبت کنتراست برابر با 4.5:1، این رنگ باید تا چه اندازه تیره باشد.

![An image](/refactoring-ui/19.png)![An image](/refactoring-ui/19.png)

اگر قرار نباشد که این عنصر در کانون توجه قرار بگیرد، این عمل باعث ایجاد مشکلات مربوط به سلسله مراتب خواهد شد)چرا که پس زمینه های رنگی تیره، مطمئنا توجه کاربر را به خود جلب می کنند(.

![An image](/refactoring-ui/19.png)![An image](/refactoring-ui/19.png)

شما می توانید با تغییر کنتراست، این مشکل را حل کنید. به جای استفاده از متن روشن بر روی یک پس زمینه تیره، از متن تیره در پس زمینه روشن استفاده کنید:

![An image](/refactoring-ui/19.png)![An image](/refactoring-ui/19.png)

در این تصویر رنگ هنوز هم برای کمک به پشتیبانی از متن وجود دارد، اما کمتر جلب توجه کرده و برای عملکرد های دیگر موجود در صفحه، مزاحمت ایجاد نمی کند.

**چرخش فام**

مشکل تر از متن سفید در پس زمینه رنگی، متن رنگی بر روی پس زمینه رنگی است. در صورت انتخاب رنگی برای برخی متون ثانویه در یک پنل تیره رنگ، با این وضعیت روبرو خواهید شد.

اگر با انتخاب رنگ پس زمینه و تنظیم روشنایی و اشباع شروع کنید ،متوجه خواهید شد که بدون نزدیک شدن به سفید خالص، رسیدن به کنتراست توصیه شده، بسیار مشکل است.

![An image](/refactoring-ui/19.png)![An image](/refactoring-ui/19.png)

شما تمایلی ندارید که متن اصلی و متن ثانویه یکسان به نظر برسند، پس چه کار دیگری می توانید انجام دهید؟

خوب از آنجا که برخی از رنگ ها روشن تر از سایرین هستند ،یکی از راه های افزایش کنتراست، بدون نزدیک شدن به رنگ سفید، چرخاندن فام به سمت یک رنگ روشن تر مانند یشمی، سرخ یا زرد است.

![An image](/refactoring-ui/19.png)![An image](/refactoring-ui/19.png)

این یک روش مناسب برای در دسترس بودن متن و در عین حال حفظ رنگ است.

# تنها به رنگ تکیه نکنید

استفاده از رنگ روشی خارق العاده برای تقویت اطلاعات و درک راحت تر آن است، اما مراقب باشید که تنها به رنگ تکیه نکنید، در غیر این صورت کاربران درگیر کور رنگی، در درک UI شما دچار مشکل خواهند شد.

برای مثال به این کارت های نمایش آمار نگاه کنید. در تصویر پایین، تصویری که یک فرد با کوررنگی قرمز و سبز مشاهده می کند را می بینید. اگر صرفا به رنگ ها تکیه کنیم، کسی که دارای کور رنگی قرمز و سبز است، به راحتی بهتر یا بدتر شدن این سنجه را تشخیص نخواهد داد یعنی متوجه نخواهد شد که اعداد و ارقام کم و زیاد شده اند چرا که قادر به مشاهده رنگ قرمز که نشان دهنده کاهش و رنگ سبز که نشانه افزایش مقدار نمایش داده شده است نیست:

![An image](/refactoring-ui/19.png)![An image](/refactoring-ui/19.png)

یک راه حل آسان برای این مشکل، انتقال اطلاعات به طریقی دیگر، مانند افزودن آیکون هایی برای نشان دادن مثبت یا منفی بودن این تغییر است. در این تصویر علاوه بر رنگ های سبز و قرمز، دو آیکون فلش بالا و پایین نیز اضافه شده اند که نشان دهنده صعودی یا نزولی بودن فرایند هستند.

![An image](/refactoring-ui/19.png)![An image](/refactoring-ui/19.png)

نظر شما در مورد نموداری که هر کدام از خطوط آن رنگ متفاوتی دارد، چیست؟

![An image](/refactoring-ui/19.png)![An image](/refactoring-ui/19.png)

در موقعیت هایی این چنینی، سعی کنید به جای استفاده از رنگ های کاملاکاملاً متفاوت ،بر روی تضاد یا Contrast آن ها باهم تکیه کنید. برای یک فرد کور رنگ، تشخیص تفاوت بین تیرگی و روشنایی دو رنگ، بسیار ساده تر از تشخیص تفاوت بین رنگ های مختلف است.

![An image](/refactoring-ui/19.png)![An image](/refactoring-ui/19.png)

همیشه برای پشتیبانی از مفاهیم موجود در طراحی خود، از رنگ استفاده کنید اما هرگز از رنگ به عنوان تنها وسیله ارتباط استفاده نکنید.

![An image](/refactoring-ui/19.png)

**یک منبع نور برای طرحتان شبیه سازی کنید.**

آیا تاکنون توجه کرده اید که چگونه گاهی به نظر می رسد برخی عناصر رابط کاربری از صفحه بالا آمده، در حالی که بعضی از آن ها اینطور به نظر می رسند که در پس زمینه فرو رفته اند؟

در این تصویر، فیلدهای کشویی اینطور به نظر می رسند که از صفحه بالا آمده اند و مواردی مانند نوار پشتی اسلایدر و چک باکس ها در زمینه فرو رفته اند.

![An image](/refactoring-ui/19.png)

ممکن است ایجاد این عمق و برامدگی ها در ابتدا پیچیده به نظر برسد، اما در واقع شما تنها ملزم به درک یک قانون اساسی هستید که قرار است راجع آن صحبت کنیم.

**نور از بالا می آید**

به پنل های موجود بر روی این درب نگاهی بیندازید:

![An image](/refactoring-ui/19.png)

با اینکه به یک تصویر مسطح نگاه می کنید، اما هنوز هم کاملاً بدیهی است که پنل های روی درب برآمده هستند. چرا؟

متوجه شدید که لبه بالایی این پنل ها روشن تر است؟ این امر به این دلیل است که این لبه به سمت آسمان قرار گرفته و نور بیشتری دریافت می کند. به همین ترتیب، لبه پایینی به دلیل دور بودن از آسمان نور کمتری دریافت کرده و تیره تر است.

![An image](/refactoring-ui/19.png)

تنها راه ممکن برای جهت گیری این لبه ها به این شکل، این است که پنل ها برآمده باشند، به همین دلیل است که مغز ما آن را اینگونه درک می کند.

حال نگاهی به پنل های این کابینت بیندازید:

![An image](/refactoring-ui/19.png)

در این حالت مشخص است که پانل ها فرو رفته هستند، چراکه سایه ای که در قسمت بالا دیده می شود، نشان می دهد لبه فوقانی نور را مسدود کرده؛ و روشن تر بودن لبه پایینی نشان می دهد که به سمت بالا متمایل است.

![An image](/refactoring-ui/19.png)

برای ایجاد حس عمق در طرح های خود ،تنها کاری که باید انجام دهید، تقلید از تأثیر نور بر روی موارد مختلف در دنیای واقعی است.

**شبیه سازی نور در یک رابط کاربری**

اگر می خواهید عنصری برآمده یا فرو رفته به نظر برسد، ابتدا ظاهر آن عنصر را مشخص کرده و سپس چگونگی تاثیر یک منبع نوری به آن را شبیه سازی کنید.

**عناصر برآمده**

برای مثال ،تصور کنید که تمایل دارید دکمه شما با گوشه های کاملا صاف در بالا و پایین، برآمده به نظر برسد:

![An image](/refactoring-ui/19.png)

از آنجا که لبه های بالا و پایین هر دو مسطح هستند، دیدن هر دو آنها به طور همزمان غیرممکن خواهد بود .نگاه افراد در صفحه نمایش معمولا به سمت پایین متمایل است، بنابراین برای ایجاد طبیعی ترین ظاهر، کمی از لبه بالایی را آشکار کرده و لبه پایینی را پنهان کنید.

از آنجا که لبه بالایی به سمت بالا قرار دارد، آن را نسبت به سطح دکمه، کمی روشن تر کنید)معمولاً با استفاده از یک حاشیه در بالا یا یک Inset box shadow با یک افست عمودی جزئی می توان این کار را انجام داد(:

![An image](/refactoring-ui/19.png)

در مرحله بعد، باید این واقعیت را در نظر بگیرید که یک عنصر برآمده، می تواند مانع از رسیدن بخشی از نور به ناحیه زیرین این عنصر شود.

این کار را با افزودن یک Box shadow کوچک تیره با فاصله عمودی جزئی انجام دهید)سایه باید تنها در زیر این عنصر یعنی در جهت محور Y ظاهر شود:(

![An image](/refactoring-ui/19.png)

در استفاده از Blur radius یا میزان پخش بودن سایه ها برای سایه ها زیاده روی نکنید، تنها چند پیکسل کافی است. این سایه ها باید دارای لبه هایی کاملاً تیز باشند)برای الهام گیری از دنیای واقعی، به سایه ای که در انتهای یک تیر برق یا قاب پنجره قرار دارد، نگاهی بیندازید(.

البته در ترندهای طراحی روز سایه ها رو به اغراق آمیز تر شدن رفته اند، میزان Blur آنها زیاد شده و کمرنگ شده اند البته باز هم این مورد به سبک طراحی شما بستگی دارد.

**عناصر فرورفته**

در نظر بگیرید در حال طراحی یک المان از رابط کاربری مانند یک فیلد ورودی هستید که باید به شکلی به نظر برسد که گویا در صفحه فرو رفته است.

![An image](/refactoring-ui/19.png)

با نگاهی متمایل به سمت پایین، تنها لبه پایینی این المان قابل مشاهده خواهد بود و از آنجا که رو به آسمان قرار دارد، برای این لبه با استفاده از یک حاشیه پایینی یا سایه درونی)Inset( با یک فاصله عمودی منفی، رنگ روشن تری ایجاد کنید:

![An image](/refactoring-ui/19.png)

ناحیه بالای این المان باید از رسیدن بخشی از نور به بالای این مولفه جلوگیری کند، بنابراین از یک Inset box shadow تیره کوچک با یک فاصله عمودی مثبت جزئی استفاده کرده تا مطمئن شوید که خیلی طولانی و بزرگ نمی شود:

![An image](/refactoring-ui/19.png)

این روش برای فرورفته به نظر رسیدن هر عنصری کارآیی دارد، به عنوان مثال ورودی های متن و چک باکس ها که در این تصویر می توانید مثال هایی از آن را مشاهده کنید:

![An image](/refactoring-ui/19.png)

**زیاده روی نکنید**

زمانی که چگونگی شبیه سازی نور در یک رابط کاربری را درک کردید، هدر دادن وقت بر روی آن وسوسه برانگیز است)ممکن است بارها یک مورد را تغییر دهید تا به واقعی ترین شکل ممکن آن نسبت به دنیای واقعی برسید(.

در حالی که این عمل می تواند تمرینی سرگرم کننده باشد، در عمل ممکن است منجر به ایجاد نوعی از طرح ها شود که شلوغ و مبهم هستند .الهام گرفتن از برخی نشانه های بصری موجود در دنیای واقعی، راهی عالی برای افزودن عمق است، اما نیازی به ایجاد موارد کاملا شبیه به واقعیت وجود ندارد.

# برای ایجاد ارتفاع از سایه ها استفاده کنید

سایه ها می توانند چیزی بیش از یک جلوه نمایشی باشند. با استفاده آگاهانه، به شما امکان می دهند تا عناصر را در یک محور z مجازی قرار داده و عمق ایجاد کنید.

سایه های کوچک با یک Blur با مقدار کم، باعث می شوند تا یک عنصر تنها کمی در پس زمینه برآمده به نظر برسد، در حالی که سایه های بزرگتر با Blur radius بیشتر، باعث می شوند تا یک عنصر به کاربر بسیار نزدیک تر به نظر برسد و عمق آن بیشتر باشد:

![An image](/refactoring-ui/19.png)

**هرچه موردی به کاربر نزدیکتر شود ،توجه آنها را بیشتر به خود جلب خواهد کرد.**

برای عنصری مانند یک دکمه، احتمالا از سایه کوچکتری استفاده خواهید کرد؛ شرایطی که تمایل دارید کاربر متوجه آن شود، اما نمی خواهید که کل تمرکز کاربر را متوجه خود کند:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

سایه های متوسط برای مواردی مانند منوهای کشویی مفید هستند؛ چرا که این المان ها از رابط کاربری رویلایه های مختلف رابط کاربری باز می شوند و بنابراین به لحاظ ظاهری باید کمی بالاتر از سایر عناصر موجود در UI قرار بگیرند:

![An image](/refactoring-ui/19.png) ![An image](/refactoring-ui/19.png)

![An image](/refactoring-ui/19.png)

سایه های بزرگ برای مودال ها عالی هستند، جایی که شما خواهان جلب توجه بیشتر کاربر هستید:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

**ایجاد یک سیستم ارتفاع**

درست مانند رنگ، تایپوگرافی، فاصله و اندازه، تعیین یک گروه ثابت از سایه ها، باعث افزایش سرعت طراحی شما شده و به حفظ انسجام در طرح های شما کمک می کند.

شما به سایه های مختلف زیادی احتیاج ندارید. معمولامعمولاً پنج مورد کافی است.

کار خود را با تعیین کوچکترین و بزرگترین سایه آغاز کرده، سپس بین این دو را با سایه هایی که اندازه آنها به صورت خطی افزایش می یابد، پر کنید:

![An image](/refactoring-ui/19.png)

**ترکیب سایه و تعاملات**

سایه ها تنها برای قرار دادن عناصر در محور z و دادن عمق به آن ها مفید نبوده و شما می توانید از سایه ها برای تعامل با کاربران هم استفاده کنید.

برای مثال ،تصور کنید لیستی از آیتم ها را در اختیار دارید و کاربر می تواند برای مرتب کردن آنها، روی هرآیتم کلیک کرده و آنها را بکشید. افزودن سایه به یک آیتم پس از کلیک کاربر، این حس را ایجاد می کند که این آیتم از سایر موارد موجود در لیست بالاتر آمده و کاربر می تواند به راحتی آن را تشخیص داده و جابجا کند:

![An image](/refactoring-ui/19.png)

به همین شکل، با ایجاد یک سایه کوچک تر یا حذف کامل سایه در هنگام کلیک کاربر بر روی یک دکمه، می توانید این حس را ایجاد کنید که این دکمه در صفحه فرو رفته است و در واقع فشرده شده است:

![An image](/refactoring-ui/19.png)

استفاده معنی دار از سایه ها، روش بسیار خوبی برای جهت دهی به روند انتخاب نوع سایه مناسب برای عناصر مختلف رابط کاربری است. به خود سایه فکر نکنید، در مورد مکان مورد نظر هر عنصر بر روی محور z فکر کرده و بر طبق آن، سایه ای را به آن اختصاص دهید.

# سایه ها می توانند دو بخش داشته باشند

آیا تا به حال پس از بررسی یک سایه زیبا در یک سایت متوجه شده اید که آنها در واقع از دو سایه استفاده می کنند؟

![An image](/refactoring-ui/19.png)

برای این کار روشی وجود دارد که در واقع بسیار ساده و منطقی است. اگر می بینید که کسی دو سایه را ترکیب کرده است، او در حال آزمون و خطا برای ایجاد یک ظاهر زیبا نیست، بلکه هر سایه عملکرد خاصی دارد.

سایه اول مانند تصویر زیر ،بزرگتر و ملایم تر و دارای یک فاصله عمودی قابل توجه و یک Blur radius با مقدار زیاد است. این حالت، سایه ایجاد شده با کمک یک منبع نور مستقیم در پشت یک جسم را شبیه سازی می کند.

![An image](/refactoring-ui/19.png)

سایه دوم متراکم تر و تیره تر است و فاصله عمودی و Blur radius کمتری دارد. این حالت منطقه سایهدار در زیر یک جسم را شبیه سازی می کند که حتی رسیدن نور محیط به آن دشوار است.

![An image](/refactoring-ui/19.png)

استفاده از دو سایه این چنینی، نسبت به یک سایه ،به شما کنترل بیشتری می دهد)شما می توانید سایه بزرگتر را ظریف و کم رنگ و در عین حال سایه های نزدیک به لبه عناصر را مشخص تر طراحی کنید(.

![An image](/refactoring-ui/19.png)

**محاسبه ارتفاع**

همانطور که جسمی از سطح فاصله پیدا می کند، سایه کوچک و تیره ای که در اثر عدم وجود نور محیط ایجاد شده است ،به آرامی از بین می رود)شما می توانید این نکته را با وسیله ای بر روی میز خود امتحان کنید(. بنابراین اگر قصد دارید از این تکنیک دو سایه ای در پروژه های خود استفاده کنید، حتما این سایه را در ارتفاعات بالاتر)نسبت به سطح( طراحی کنید.

![An image](/refactoring-ui/19.png)

این سایه برای ارتفاع پایین تر کاملاکاملاً مشخص بوده، و در بالاترین ارتفاع، تقریبا یا کاملا نامرئی است.

# حتی طرح های فلت نیز می توانند دارای عمق داشته باشند

هنگامی که اکثر افراد در مورد "طراحی فلت" صحبت می کنند، منظور آنها طرحی بدون سایه، گرادینت یا هر تأثیر دیگری است، که سعی در تقلید از چگونگی تعامل نور با موارد موجود در دنیای واقعی دارد.

![An image](/refactoring-ui/19.png)

اما مؤثرترین طرح های فلت ،عمق را منتقل می کنند؛ اما این کار را با روشی متفاوت انجام می دهند.

**ایجاد عمق با کمک رنگ**

به طورکلی اشیاء روشن تر، نزدیکتر و اشیاء تیره تر، دورتر حس می شوند.

اگر تمایل دارید عنصری برآمده به نظر برسد، آن را روشن تر از رنگ پس زمینه طراحی کرده ،و برای ایجاد حس فرو رفتن در صفحه آن را تیره تر از رنگ پس زمینه طراحی کنید.

![An image](/refactoring-ui/19.png)

این شیوه برای طرح های غیر فلت نیز کاربرد دارد توجه به این نکته مهم است که رنگ ابزار دیگری است که برای انتقال فاصله در اختیار شما قرار دارد.

**استفاده از سایه های سخت یا جامد**

روش دیگر انتقال عمق در یک طراحی فلت، استفاده از سایه های کوتاه و دارای کمی فاصله عمودی و فاقد هیچ گونه Blur radius است که به آن ها سایه جامد یا سخت می گوییم چون لبه خیلی تیزی دارند و فاقد هر گونه پخش شدگی هستند. این سایه ها مانند یک حاشیه به نظر می رسند.

![An image](/refactoring-ui/19.png)

این یک روش عالی برای برآمده کردن یک کارت یا دکمه، بدون قربانی کردن زیبایی طراحی فلت است.

**برای ایجاد لایه ها، از همپوشانی عناصر استفاده کنید**

یکی از موثرترین روش ها برای ایجاد عمق، همپوشانی عناصر مختلف برای ایجاد حس چندلایه بودن یک طرح است.

برای مثال، به جای اینکه یک کارت را کاملاکاملاً درون یک عنصر دیگر قرار دهید، آن را به شکلی تنظیم کنید که در مرز دو پس زمینه متفاوت قرار بگیرد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

شما همچنین می توانید عنصری را بلندتر از لایه ای که روی آن قرارگرفته طراحی کنید تا از هر دو طرف همپوشانی ایجاد کند:

![An image](/refactoring-ui/19.png)

همپوشانی با عناصر همچنین می تواند در اجزای کوچکتر نیز عمق ایجاد کند، برای مثال کنترل های موجود در این اسلایدر را ببینید:

![An image](/refactoring-ui/19.png)

**تصاویر هم همپوشان**

این تکنیک برای تصاویر نیز فوق العاده است، اما توجه داشته باشید که امکان تلاقی و قاطی شدن دو تصویر وجود دارد که می تواند باعث جلوه ناخوشایندی شود.

![An image](/refactoring-ui/19.png)![An image](/refactoring-ui/19.png)

ترفندی ساده برای جلوگیری از این مشکل، ایجاد حاشیه دور تصویر است. توجه کنید که رنگ این حاشیه با رنگ پس زمینه ای که تصویر روی آن قرار گرفته است مطابقت داشته باشد، تا همیشه بین تصاویر فاصله وجود داشته باشد:

![An image](/refactoring-ui/19.png)![An image](/refactoring-ui/19.png)

در این صورت، شما بدون ایجاد هیچ گونه برخوردی بین تصاویر، لایه های خود را ایجاد کرده اید.

![An image](/refactoring-ui/19.png)

# از عکس های مناسب استفاده کنید

عکس بد یک طرح را نابود خواهد کرد، حتی اگر همه چیز آن طرح عالی به نظر برسد.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر طراحی شما به عکاسی نیاز داشته و شما یک عکاس با استعداد نیستید، دو گزینه دارید:

1. استخدام یک عکاس حرفه ای.

اگر برای پروژه خود به عکس های بسیار خاصی احتیاج دارید، به یک حرفه ای اعتماد کنید. گرفتن عکس های فوق العاده تنها به خاطر استفاده از یک دوربین گران قیمت نیست، بلکه به روشنایی، تنظیم، رنگ و سایر مهارت هایی که پرورش آن سال ها طول می کشد، وابسته است.

1. از عکس های استوک دارای کیفیت بالا استفاده کنید.

اگر نیازهای شما بیشتر جنبه عمومی دارند، منابع عالی بسیار زیادی وجود دارند که می توانید عکس های استوک فوق العاده ای را از آنها خریداری کنید. حتی سایت هایی مانند Unsplash وجود دارند که عکس های زیبایی را به صورت رایگان ارائه می دهند. به احتمال زیاد منابع رایگان تصاویر، تمام نیاز شما برای پروژه های غیر تخصصی را براورده خواهند کرد.

بسیاری از طرح هایی که در وبسایت های اشتراک گذاری نمونه کار می بینید و شما را انگشت به دهان می گذارند با همین اصول ساده مانند استفاده صحیح و به جا از مواردی مانند تصاویر، شما را مجذوب خود می کنند.

# متن به کنتراست یکپارچه نیاز دارد

تا به حال شده است که سعی در افزودن یک عنوان متنی بر روی یک تصویر بزرگ داشته اید، اما در نهایت به این نتیجه برسید که مهم نیست چه رنگی را برای این متن در نظر بگیرید، هر کاری انجام می دهید باز هم خواندن آن متن دشوار است؟

![An image](/refactoring-ui/19.png)![An image](/refactoring-ui/19.png)

در اینجا مشکل از متن نیست، بلکه تصویر مشکل دارد.

**مشکل تصاویر پس زمینه**

عموم تصاویر حاوی تعداد زیاد مناطق تیره و روشن هستند. یک متن سفید ممکن است در مناطق تیره عالی به نظر برسد، اما در مناطق روشن گم می شود .متن تیره در مناطق روشن عالی به نظر رسیده، اما در مناطق تیره گم می شود.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

برویم سراغ روش هایی که برای حل این مشکل وجود دارد.

**یک لایه پوششی روی تصویر ایجاد کنید.**

یک راه برای افزایش کنتراست کلی متن، افزودن یک لایه نیمه شفاف به تصویر پس زمینه است.

![An image](/refactoring-ui/19.png)![An image](/refactoring-ui/19.png)

یک لایه پوششی سیاه، نقاط روشن تصویر را کم رنگ تر کرده و به برجسته شدن متن سفید رنگی که روی آن قرار گرفته کمک می کند ،به همین صورت یک پوشش سفید نقاط تیره تصویر را روشن تر کرده و به برجسته شدن یک متن تیره روی تصویر کمک می کند.

**کاهش کنتراست تصویر**

یکی از سازش هایی که هنگام استفاده از پوشش انجام می دهیم، روشن تر یا تیره تر کردن کل تصویر است)به جای بخش های مشکل دار(.

اگر خواهان کنترل بیشتری هستید، راه حل دیگر پایین آوردن کنتراست خود تصویر است:

![An image](/refactoring-ui/19.png)![An image](/refactoring-ui/19.png)

کاهش کنتراست، میزان روشنی یا تیرگی کلی تصویر را تغییر خواهد داد، بنابراین حتماً پس از آن میزان روشنایی را تنظیم کنید.

**رنگ آمیزی تصویر**

روش دیگر برای ایجاد تاکید در متن موجود در یک تصویر، رنگ آمیزی تصویر با یک رنگ واحد است.

برخی از نرم افزارهای ویرایش عکس، این خصوصیت را به عنوان یک ویژگی اصلی شامل می شوند.

![An image](/refactoring-ui/19.png)![An image](/refactoring-ui/19.png)

این روش همچنین می تواند یک راه عالی برای جفت شدن تصویر پس زمینه با رنگ های موجود در برند شما باشد.

**افزودن سایه به متن**

اگر تمایل دارید تصویر شما تقریبا به همان صورتی که هست به نظر برسد، ایجاد سایه در متن یک راهی عالی برای افزایش کنتراست، تنها در محلی که به آن احتیاج دارید است؛ بهتر است این سایه باید به جای اینکه شبیه به یک سایه واقعی باشد، بیشتر با هدف جدا کردن متن از تصویر پس زمینه ایجاد شود، بنابراین از یک

Blur radius بزرگ استفاده کنید.

![An image](/refactoring-ui/19.png)![An image](/refactoring-ui/19.png)

# اندازه هر چیز مشخص است

اگر تصاویر پیکسلی را از اندازه اصلی آن ها بزرگتر کنید، منظره پیکسلی به خود می گیرند و این مورد اصلا مورد جالبی نیست و رابط کاربری شما را زشت و زننده می کند. در این قسمت می خواهیم نکاتی را در خصوص اندازه موارد مختلف در رابط کاربری مطرح کنیم.

![An image](/refactoring-ui/19.png)

**آیکون ها را بزرگ نمایی نکنید**

اگر در حال طراحی موردی هستید که می تواند از برخی آیکون های بزرگ بهره ببرد)مانند بخش"ویژگی های" موجود در یک صفحه فرود که برای نمایش ویژگی های منتسب به آن محصول به کار می رود(، ممکن است بنابر عادت های قبلیتان مجموعه ای از آیکون های SVG مورد علاقه خود را انتخاب کرده و اندازه آن را تا زمانی که زیبا به نظر برسند، افزایش دهید.

از آنجا که این تصاویر برداری هستند ،پس افزایش اندازه آسیبی به آنها نخواهد زد و حالت پیکسلی پیدا نخواهند کرد، درست است؟

![An image](/refactoring-ui/19.png)

در حالی که کیفیت تصاویر برداری با افزایش اندازه کاهش نمی یابد، آیکون هایی که با اندازه 16 تا 24 پیکسل کشیده شده اند، با افزایش اندازه ای تا حدود 3 یا 4 برابر، هرگز چندان حرفه ای به نظر نخواهند آمد چرا که عموم آیکون ها به این جهت که در تمام اندازه ها حتی اندازه های کوچک، مفاهیم را منتقل کنند، فاقد جزئیات بوده و بنابراین با نمایش آن ها در ابعاد بزرگ ،نامتناسب به نظر خواهند رسید.

آیکون هایی در ابعاد بزرگ زیبا به نظر خواهند رسید که سطح مناسبی از جزئیات را ارائه دهند.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر تنها آیکون های کوچکی در اختیار دارید، آنها را در شکل دیگری مانند دایره، مربعی با گوشه های گرد یا حتی اشکال نامنظم محصور کرده و برای این پس زمینه آیکون هم رنگ مناسبی در نظر بگیرید. درست مانند تصویر زیر که آیکون را درون دایره قرار داده ایم:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

این کار به شما امکان می دهد با وجود پر کردن فضای بیشتر، آیکون به اندازه واقعی خود نزدیکتر باشد.

![An image](/refactoring-ui/19.png)![An image](/refactoring-ui/19.png)

**مقیاس عکس های صفحه را کاهش ندهید**

تصور کنید می خواهید یک اسکرین شات از اپلیکیشن خود را در یکی از صفحات وبسایتتان قرار دهید. اگر شما یک عکس صفحه با اندازه کامل را انتخاب کرده و آن را 70٪ کوچک کنید، در پایان با تصویری روبرو می شوید که جزئیات بیش از حدی را در یک فضای بسیار محدود گنجانده است.

![An image](/refactoring-ui/19.png)

جزئیات تصویر، به دلیل اندازه کوچک مشخص نیستند.

![An image](/refactoring-ui/19.png)

یک فونت px 16 در اپلیکیشن، در تصویر شما به یک فونت px 4 تبدیل شده است و بازدیدکنندگان مجبور هستند با فاصله دو اینچی از صفحه نمایش به آن نگاه کرده و سعی کنند متن های آن را متوجه شوند. اگر خواهان استفاده از یک تصویر دقیق در طراحی خود هستید، از این تصویر در یک صفحه نمایش کوچکترعکس گرفته)مثل تبلت( و فضای زیادی را برای آن در نظر بگیرید تا مجبور به کاهش اندازه آن نشوید:

![An image](/refactoring-ui/19.png)

جزئیات تصویر ،نسبتا خوب به نظر می رسند.

![An image](/refactoring-ui/19.png)

یا تنها از بخشی از آن عکس گرفته تا بتوانید بدون نیاز به کوچک کردن، آن را در فضای کمتری نمایش دهید:

![An image](/refactoring-ui/19.png)![An image](/refactoring-ui/19.png)

اگر واقعاواقعاً مجبور به قرار دادن کل عکس صفحه یک اپلیکیشن در یک فضای اندک هستید، سعی کنید با حذفجزئیات و جایگزینی بعضی از متن ها، یک نسخه ساده تر از UI موجود در اسکرین شات را ایجاد کنید:

![An image](/refactoring-ui/19.png)![An image](/refactoring-ui/19.png)

این روش، باعث می شود که کاربران به جای تمرکز بر جزئیات غیر ضروری تصویر، روی کلیات آن که از اهمیت بیشتری برخوردارند تمرکز کنند.

**مقیاس آیکون ها را نیز کاهش ندهید**

دقیقاً همانطور که آیکون های طراحی شده برای استفاده در pp16، هنگام بزرگ نمایی نامتناسب به نظر می رسند ،آیکون های طراحی شده برای اندازه های بزرگتر نیز با کاهش اندازه، تار و نامفهوم به نظر خواهند رسید.

مشهود ترین نمونه های این مورد، فوَآیکون ها)Favicons( هستند، همان آیکون های کوچکی که در تب مرورگر، در کنار عنوان صفحه مشاهده می کنید.

اگر یک لوگوی 128 پیکسلی را تا ابعاد یک فوَآیکون کوچک کنید، با این که مرورگر تمام تلاش خود را برای ارائه آن همه جزئیات در یک مربع کوچک 16 پیکسلی انجام می دهد، کل تصویر مبهم و نامفهوم خواهد شد:

![An image](/refactoring-ui/19.png)

یک روش موثر برای حل این مشکل، ایجاد یک نسخه بسیار ساده از لوگو در اندازه هدف است، با این کار میتوانید چیزی که می خواهید کاربر واقعا ببیند را طراحی کنید. اگر مجبور بودید در جزئیات تغییر ایجاد کنید ،نگران نباشید.

![An image](/refactoring-ui/19.png)

# مراقب محتوای ایجاد شده توسط کاربر باشید

اگر در یک محصول، به تصاویر آپلود شده توسط کاربر اتکا کنید، دیگر امتیاز مثبت تنظیم دقیق کنتراست، تنظیم دقیق رنگ ها یا انتخاب کادر مناسب را در اختیار ندارید. با این که شما همیشه تا حدی تحت تسلط کاربران خود قرار خواهید داشت، روش هایی وجود دارند که با انجام آن می توانید مطمئن شوید، محتوای تولید شده توسط کاربران طرح شما را تا حد زیادی ضعیف نمی کند.

**کنترل شکل و اندازه**

نمایش نسبت اصلی تصاویر بارگذاری شده توسط کاربر، می تواند یک طرح را نابود کند، به خصوص اگر به شکل همزمان تعداد زیادی از تصاویر روی صفحه نمایش وجود داشته باشند.

![An image](/refactoring-ui/19.png)![An image](/refactoring-ui/19.png)

اگر هیچ محدودیتی برای کاربران قائل نشوید و صرفا محتوای خام آپلود شده توسط کاربران، در محصول نمایش داده شود، تمام باکس ها به هم می ریزند و منظره نهایی بسیار زننده خواهد بود. برای حل این مشکل ،شما نمی توانید کاربران را مجبور به آپلود محتوا با ابعاد یا شرایط خیلی خاص کنید اما می توانید برای تصاویر یا متن ها کادر هایی ثابت و با ادنازه مشخص در نظر بگیرید، اگر کاربران تصاویر بزرگتری را آپلود کنند، تنها در همان محدوده باکس، با حفظ تناسب بین طول و عرض نمایش داده خواهند شد.

![An image](/refactoring-ui/19.png)![An image](/refactoring-ui/19.png)

امروزه انجام این کار با استفاده از CSS بسیار آسان است البته وظیفه شما به عنوان طراح رابط کاربری، برنامه نویسی فرانتند نیست اما توجه به این نکته و گنجاندن آن در طرح ها ضروری است.

![An image](/refactoring-ui/19.png)![An image](/refactoring-ui/19.png)

**جلوگیری از ادغام تصاویر با پس زمینه**

اگر کاربری تصویری با رنگ پس زمینه ای مشابه با پس زمینه UI شما ارائه دهد، تصویر و پس زمینه در هم ادغام شده و این تصویر، زیبایی و نظم خود را از دست می هد.

![An image](/refactoring-ui/19.png)![An image](/refactoring-ui/19.png)

به جای تلاش برای حل این مشکل و مجبور کردن کاربر به آپلود تصاویری با ویژگی های دلخواه شما، با ایجاد یک حاشیه در اطراف تصویر، یا استفاده از یک سایه ظریف داخلی تصویر و پس زمینه را از هم جدا کنید:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

حاشیه ها اغلب با رنگ های موجود در تصویر تداخل ایجاد می کنند و بیشتر به نظر می رسند، در حالی که اکثر افراد به سختی حتی متوجه وجود سایه های استفاده شده در اطراف تصاویر می شوند.

اگر ظاهر فرورفته ای که استفاده از این Box shadow ایجاد می کند را نمی پسندید، یک حاشیه داخلی نیمه شفاف نیز می تواند انتخاب خوبی باشد. البته استفاده از سایه ها و حاشیه هایی که در طرح های ترند روز دیده می شوند، نه تنها باعث زیبایی طرح شما می شود، بلکه کاربران به دیدن آن ها عادت کرده اند و این مورد از نظر علم تجربه کاربری بسیار مطلوب است.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

# پیش فرض ها را با دقت طراحی کنید

همیشه برای جذابیت بیشتر یک طرح، نیازی به اختراع المان های جدید نیست. روش های زیادی برای افزایش زیبایی و هیجان در یک صفحه وجود دارد، یکی از آن ها این است که پیشفرض ها و المان های موجود را به شکل حرفه ای طراحی کنید و به کار ببرید.

برای مثال، اگر طرح شما شامل یک فهرست بولت است، سعی کنید به جای دایره های پیشفرض، از آیکون ها استفاده کنید:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

چک مارک ها و فلش ها در بسیاری از مواقع گزینه هایی عالی هستند، اما شما می توانید برای محتوای خود از مواردی اختصاصی تر نیز استفاده کنید؛ مانند یک آیکون قفل برای لیستی از ویژگی های مرتبط با امنیت:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

به همین ترتیب، اگر می خواهید یک نقل قول را در وبسایت یا محصول خود نمایش دهید، با افزایش اندازه و تغییر رنگ ،سعی کنید علامت نقل قول ها را شبیه به آیکون ها کنید، حالا در نظر بگیرید که برای عموم المان های رابط کاربری نیز می توانید این عمل را انجام دهید:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

لینک ها یکی دیگر از گزینه هایی هستند که شما می توانید در طراحی آن ها خلاقانه تر از پیشفرض ها عمل کنید. شما می توانید به سادگی رنگ و وزن فونت را تغییر داده، یا از یک زیرخط سفارشی ضخیم و رنگی استفاده کنید البته مراقب باشید که این زیرخط، با متن لینک تداخلی نداشته باشد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر بر روی یک فرم کار می کنید، استفاده از چک باکس های سفارشی شده و دکمه های رادیویی، یک راه آسان برای افزودن رنگ و لعاب به طرح است. همین موارد به اشتباه کم اهمیت، نقش زیادی در زیبایی طرح شما خواهند داشت:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

یکی از کارهایی که می توانید انجام دهید این است که یکی از رنگ های اصلی طرحتان یا رنگ برند محصول را برای حالت فعال المان های فرم در نظر بگیرید و رنگ های پیشفرض و کسل کننده این المان ها را به جذابیت های بصری تبدیل کنید.

**برای لبه های المان ها، حاشیه های رنگی در نظر بگیرید.**

اگر یک طراح گرافیک نیستید، چگونه می توانید جذابیت بصری که سایر طرح ها با استفاده از عکس های زیبا یا تصاویر رنگارنگ دریافت می کنند را به UI خود اضافه کنید؟

یک ترفند ساده که می تواند تفاوت زیادی در بخش های ساده رابط کاربری ایجاد کند، افزودن حاشیه های رنگی به آن بخش ها است.

برای مثال، در بالای یک این کارت می بینید که یک حاشیه رنگی به کار برده ایم. آن را با نمونه ساده مقایسه کنید:

![An image](/refactoring-ui/19.png) ![An image](/refactoring-ui/19.png)

![An image](/refactoring-ui/19.png)

این حاشیه ها برای نمایش آیتم های فعال نویگیشن خصوصا در منو ها و تب ها خیلی کاربرد دارند:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

کاربرد دیگر این حاشیه ها می تواند در کنار پیام های هشدار و یا اعلان ها باشد، استفاده از رنگ متناسب با مفهوم هشدار می تواند کار شما را حرفه ای تر جلوه دهد، برای یک هشدار خطر از حاشیه سبز رنگ استفاده نکنید!

تصویر زیر کاربرد این مورد را نشان می دهد:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

اگر کمی خلاق باشید، برای تاکید روی بعضی عناوین و متون مهم هم می توانید این مورد را استفاده کنید:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

این حاشیه های رنگی، حتی می توانند به صورت تمام صفحه نیز در بالا یا پایین صفحه نمایش داده شوند:

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

افزودن یک مستطیل یا حاشیه رنگی به UI، نیازی به استعداد خاصی در زمینه طراحی گرافیک نداشته اما می تواند باعث آراسته تر به نظر رسیدن موارد مختلف شود.

# پس زمینه های خود را تزئین کنید

حتی اگر سلسله مراتب، فواصل و تایپوگرافی را با دقت کامل انجام دهید، هنوز هم ممکن است یک طرح ساده و یکنواخت به نظر برسد. البته با رعایت این نکات طرح شما تقریبا حرفه ای به نظر می آید اما در اینجا در خصوص تفاوت یک طرح خوب و عالی صحبت می کنیم!

یک روش عالی برای از بین بردن بخشی از این یک نواختی، بدون اینکه تغییرات زیادی در طرح ایجاد کنیم، ایجاد هیجان در بخش هایی از پس زمینه است. در ادامه با روش هایی در این خصوص آشنا می شوید.

**رنگ پس زمینه را تغییر دهید**

یکی از راه های افزایش هیجان در پس زمینه، تغییر رنگ آن است.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

این روش برای ایجاد تأکید در یکی از قسمت ها و همچنین افزایش تمایز بین بخش های مختلف یک صفحه، بسیار مفید است. فرض کنید سه عدد باکس نمایش امکانات و قیمت پلن های مختلف استفاده از یک نرم افزار در یک صفحه دارید، با تغییر رنگ پس زمینه یکی از این باکس ها، می توانید روی آن پلن تاکید کنید و علاوه بر آن با ایجاد تنوع در رابط کاربری، جلوه های بصری آن را تقویت کنید.

به این تصویر دقت کنید و با مقایسه دو مورد موجود در تصویر، متوجه اهمیت استفاده از رنگ ها در پس زمینه رابط کاربری شوید.

![An image](/refactoring-ui/19.png) ![An image](/refactoring-ui/19.png)

![An image](/refactoring-ui/19.png)

می توانید برای ایجاد یک ظاهر پر انرژی تر، به جای استفاده از یک رنگ ساده و یکپارچه از یک گرادینت ملایم استفاده کنید:

![An image](/refactoring-ui/19.png)

برای کسب بهترین نتیجه در ایجاد گرادینت ها، از دو فام مختلف با حداکثر فاصله 30 درجه استفاده کنید.

گرادینت های شما باید از یک طیف رنگی باشند.

**از یک الگوی تکرارشونده استفاده کنید**

روش دیگر این است که در پس زمینه ها، از یکسری الگوهای پشت سرهم و تکرار شونده استفاده کنید، مانند این نمونه از سایت Hero Patterns، که الگویی از امواج در پس زمینه یک قسمت از رابط کاربری به صورت کاملا کم رنگ قرار گرفته اند:

![An image](/refactoring-ui/19.png)

توجه کنید لزوماً نیاری به تکرار این الگوها در کل پس زمینه نیست. می توانید این الگوها را مانند تصویر زیر ،فقط برای یکی از لبه ها در نظر بگیرید.

![An image](/refactoring-ui/19.png)

نکته مهم این است که الگوها را باید به گونه ای در نظر بگیرید که در صورت قرار گرفتن متن روی آن ها ،متون خوانایی لازم را داشته باشند.

**اََشکال یا تصاویر ساده اضافه کنید**

به جای تزئین کل پس زمینه، می توانید افزودن المان های گرافیکی ساده را در یکی دو منطقه خاص از پس زمینه را امتحان کنید.

![An image](/refactoring-ui/19.png) در این مورد اشکال هندسی ساده مانند تصویر زیر به خوبی عمل می کنند:

![An image](/refactoring-ui/19.png)

همچنین، قسمت هایی از یک الگوی تکرار شونده اما ساده می توانند جلوه زیبایی برای طرح شما ایجاد کنند. می توانید از المان های کمی پیچیده تر که ارتباط بیشتری با طرحتان دارند هم استفاده کنید. برای مثال در این تصویر، از یک نقشه جهان اما با جزئیات نسبتا کم استفاده کرده ایم.

![An image](/refactoring-ui/19.png)

درست مانند آنچه که در خصوص استفاده از الگوها در پس زمینه گفتیم، در اینجا نیز بهتر است میزان کنتراست را برای الگو کاهش دهید تا کم رنگ به نظر برسد و با محتوا مداخله نکند.

# غافل نشوید Empty state از

تصور کنید در حال طراحی یک ویژگی جدید برای اپلیکیشینی هستید که بر روی آن کار می کنید. شما زمان بسیار زیادی را صرف تهیه داده های واقع گرایانه، انتخاب نام های کاربری، آواتار با هدف ایجاد یک صفحه زیبا و جذاب کرده اید.

![An image](/refactoring-ui/19.png)

شما تمام این موارد را در طرحتان گنجانده اید که برنامه نویس متوجه باشد که چه مواردی را پیاده کند. اما فراموش نکنید که وقتی یک محصول، برنامه نویسی می شود، محتواهای شما در آن گنجانده نمی شود. در صورتی که در محصول، محتواهایی تعریف شده باشد، در قالب طرحی که شما طراحی کرده اید نمایش داده خواهد شد اما در صورتی که محتوایی در محصول موجود نباشد، آن شمایلی که شما در نظر گرفته اید نمایش داده نخواهد شد بلکه کاربر با صفحه ای مانند صفحه زیر روبرو خواهد شد که به کاربر نشان می دهد محتوایی وجود ندارد.

چه صفحه بدقواره ای!

![An image](/refactoring-ui/19.png)![An image](/refactoring-ui/19.png)

اگر در حال طراحی موردی هستید که به محتوای تولید شده توسط کاربر وابسته است، Empty state باید یک اولویت باشد. در واقع شما باید برای حالتی که هیچ محتوایی در محصول وجود ندارد هم صفحاتی را طراحی کنید که به آن ها Empty state می گویند.

برای جلب توجه کاربر Empty state ها را ساده طراحی نکنید، یکی از بهترین رویکردها این است که از یک تصویر یا وکتور زیبا استفاده کرده و از یک دکمه و متن برای تفهیم کاربر نسبت به این موضوع که هیچ محتوایی در این قسمت وجود ندارد و ترغیب کاربر به ایجاد محتوا استفاده کنید:

![An image](/refactoring-ui/19.png)![An image](/refactoring-ui/19.png)

اگر یک صفحه از رابط کاربری شما شامل یکسری محتوا و المان هایی برای کنترل محتواست، در صورتی که هیچ محتوایی در آن صفحه وجود ندارد، تمام عملکردهای موجود در صفحه را مخفی کنید. ارائه عملکرد هایی که بدون وجود محتوا کاری انجام نمی دهند، بی فایده است.

![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)![An image](/refactoring-ui/19.png)

Empty state ها اولین تعامل کاربر با یک محصول یا ویژگی جدید هستند. از آنها به عنوان فرصتی برای جلب توجه و ایجاد محتوا توسط کاربر استفاده کنید و آن ها را ساده و کسل کننده طراحی نکنید.

# حاشیه های کمتری استفاده کنید

اگر نیاز به نمایش جدایی بین دو عنصر دارید، بلافاصله به سراغ حاشیه ها برای این منظور نروید.

![An image](/refactoring-ui/19.png)![An image](/refactoring-ui/19.png)

در حالی که حاشیه راهی عالی برای تمایز دو عنصر از یکدیگر است، اما تنها راه نیست و استفاده بیش از حد از آن می تواند باعث شود طراحی شما شلوغ و گیج کننده به نظر برسد. در ادامه، راهکارهایی را معرفی می کنیم که می توانید از آن های به جای حاشیه ها با هدف جدا کردن موارد مختلف استفاده کنید.

**به جای حاشیه ها، از سایه ها استفاده کنید.**

سایه های دور باکس های مختلف، مانند حاشیه، به خوبی مرز بین عناصر را مشخص می کند، اما ظریف تر بوده و بدون ایجاد حواس پرتی برای کاربر، همان عملکرد حاشیه ها را دارند.

![An image](/refactoring-ui/19.png)![An image](/refactoring-ui/19.png)

استفاده از سایه ها برای جدا کردن المان های رابط کاربری، خصوصا زمانی که باکس مورد نظر شما، رنگی متفاوت از پس زمینه صفحه دارد، کارایی موثری دارد.

**از دو رنگ متفاوت در پس زمینه استفاده کنید**

با در نظر گرفتن رنگ پس زمینه متفاوت، برای المان های مجاور یا روی هم، معمولاً یکی از موثر ترین کارهایی است که می توانید برای ایجاد تمایز بین آنها انجام دهید. در تصویر زیر بدون استفاده از هیچ حاشیه ای برای باکس جستجو، آن را کاملا جدا طراحی کرده ایم.

![An image](/refactoring-ui/19.png)

اگر از رنگ های پس زمینه متفاوت برای المان های مختلف استفاده می کنید، حاشیه ها را حذف کنید ،احتمالا به آن نیازی ندارید.

**افزودن فاصله بیشتر**

چه راه بهتری برای جداسازی بین عناصر غیر از افزایش فاصله وجود دارد؟

![An image](/refactoring-ui/19.png)

ایجاد فاصله بین موارد مختلف، یک راه عالی برای ایجاد تمایز بین گروه های مختلف المان های موجود در رابط کاربری است. با افزایش فاصله المان ها، آن ها را از هم جدا معرفی می کنید و برعکس هر چه آن ها را به هم نزدیک تر کنید، مرتبط تر به نظر خواهند رسید.

# خلاقانه تر فکر کنید

بیشتر افراد در مورد ظاهر المان های مختلف رابط کاربری، تصورات از پیش تعیین شده و پیشفرض هایی دارند که نسبت به آن تعصب زیادی دارند. اما فقط به این دلیل که در مورد طراحی یک المان خاص شرطی شده ایم، به این معنا نیست که نمی شود آن ها را طور دیگری طراحی کرد.

به عنوان مثال ،یک منوی کشویی را تصور کنید. شما احتمالاً به یک باکس سفید، با کمی سایه و لیستی از لینک ها در داخل آن، فکر می کنید:

![An image](/refactoring-ui/19.png)![An image](/refactoring-ui/19.png)

اما چه کسی می گوید که یک منوی کشویی باید لیست خسته کننده ای از لینک ها باشد؟ این المان از رابط کاربری تنها یک باکس شناور بر روی صفحه است، شما می توانید هر کاری که دوست دارید، با آن انجام دهید مثلا می توانید آن را به بخش های مختلف تقسیم کنید، از چندین ستون استفاده کنید، متن راهنما یا آیکون های رنگارنگ برای آیتم های موجود در آن اضافه کنید و....

![An image](/refactoring-ui/19.png)![An image](/refactoring-ui/19.png)

این امر تنها شامل منوهای کشویی نمی شود، در خصوص جدول چطور؟

هنگامی که یک جدول را تصور می کنید، احتمالاً به ستون هایی فکر می کنید که هرکدام دارای یک بخش اطلاعاتی خاص هستند:

![An image](/refactoring-ui/19.png)![An image](/refactoring-ui/19.png)

نیازی نیست حتما جداول به این شکل باشند، بعضی از خانه های جدول شما می توانند چند دیتا را نشان دهند. حتی دیتاهای کاملا مختلف و جدا از هم! مثلا می توانید ایمیل را در زیر نام کاربر، در یک خانه از جدول بیاورید.

![An image](/refactoring-ui/19.png)![An image](/refactoring-ui/19.png)

نیازی نیست محتوای جدول نیز حتما یک متن ساده باشد .اگر امکان دارد به آن تصاویری را اضافه کنید، یا برای درک بهتر داده های موجود ،از رنگ استفاده کنید:

![An image](/refactoring-ui/19.png)![An image](/refactoring-ui/19.png)

در خصوص دکمه های رادیویی چطور؟ احتمالا هیچ چیز خسته کننده تر از یک دسته از برچسب ها به همراه دایره های کوچکی در کنار آنها وجود ندارد.

![An image](/refactoring-ui/19.png)![An image](/refactoring-ui/19.png)

اگر مجموعه ای از دکمه های رادیویی بخش مهمی از UI در حال طراحی شما هستند، به جای آن چیزی مانند کارت های قابل انتخاب را امتحان کنید:

![An image](/refactoring-ui/19.png)![An image](/refactoring-ui/19.png)

اجازه ندهید باورهای قبلی شما طرح های شما را تحت الشعاع قرار دهند. فراموش نکنید محدودیت ها قدرتمند هستند، اما گاهی کمی آزادی و رهایی از پیشفرض ها تنها چیزی است که برای تبدیل یک رابط کاربری خوب به عالی، به آن نیاز دارید.

البته در این خصوص توجه داشته باشید که خلاقیت شما به سمتی نرود که منجر به خلق مواردی شود که کاربران با آن ها نا آشنا باشند و مجبور باشند برای کلیک کردن روی یک دکمه خلاقانه که شما طراحی کرده اید، ذهن خود را درگیر یادگیری کنند. علیرغم این که باید بعضی از پیشفرض های خود را بشکنید، به پیشفرض های کاربران احترام بگذارید.

ضمنا قرار نیست قوه خلاقیتتان را صرف اختراع دوباره چرخ کنید.

![An image](/refactoring-ui/19.png)

امیدوارم بعد از خواندن این کتاب، حس اعتماد به نفس بیشتری در توانایی خود برای جذاب تر کردن ظاهر محصولاتی که قرار است طراحی کنید داشته باشید. اما با اینکه ما تمام تلاش خود را برای گنجاندن کلیه ی ایده های خوب ممکن انجام داده ایم، همیشه موارد بیشتری برای یادگیری وجود خواهد داشت.

در اینجا دو نمونه از بهترین روش ها برای تقویت مهارت های شما به عنوان یک طراح رابط کاربری آمده است.

**به دنبال تصمیماتی باشید که تاکنون اتخاذ نکرده اید.**

هر زمان که با طرحی مواجه شدید که حقیقتا به آن علاقه داشتید، از خود بپرسید:

"آیا در اینجا طراح کاری را انجام داده است که من هرگز به انجام آن فکر نکرده ام؟" شاید نکته در معکوس کردن رنگ پس زمینه در یک datepicker است:

![An image](/refactoring-ui/19.png) یا نحوه قرارگیری یک دکمه در داخل فیلد متنی به جای قرار گیری در خارج آن:

![An image](/refactoring-ui/19.png)

یا نکته ساده ای مثل استفاده از دو رنگ متفاوت برای فونت یک عنوان:

![An image](/refactoring-ui/19.png)

توجه به این تصمیمات خلاقانه، یک روش عالی برای کشف ایده های جدید برای به کار گیری در طراحی هایتان است.

**رابط های کاربری مورد علاقه خود را بازطراحی کنید**

بهترین راه برای توجه به جزئیات کوچکی که ظاهر یک طراحی را جلا می بخشد، ایجاد دوباره آن طرح، بدون نگاه کردن به ابزارهای به کار برده شده توسط طراح اصلی آن است.

زمانی که به دنبال تفاوت ظاهر طرح خود با نسخه اصلی هستید، ترفند هایی مانند"کاهش ارتفاع خط برای عنوان"، "افزودن فاصله بین حروف در حروف بزرگ" یا "ترکیب چندین سایه" را کشف خواهید کرد.

![An image](/refactoring-ui/19.png)

با مطالعه مداوم و دقیق محصولات مختلف و الهام گرفتن از طرح های سایر طراحان، ترفند های طراحی زیادی را خواهید آموخت.

هیچ کدام از طراحان حرفه ای، طراح به دنیا نیامده اند.