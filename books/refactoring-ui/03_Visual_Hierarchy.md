<script setup>
import Image from '/components/Image.vue'
</script>

<Image name="03_visual_hierarchy/01.jpg" />

## همه عناصر رابط کاربری برابر نیستند

اگر به طراحی بصری به عنوان "حالت دادن به المان های مختلف برای ایجاد یک ظاهر زیبا" فکر کنیم، به راحتی می توان درک کرد که چرا دستیابی به آن بدون استعداد هنری ذاتی احتمالا مشکل است؛ اما مشخص شده است که یکی از بزرگترین عوامل ایجاد "ظاهری زیبا"، به هیچ وجه با طراحی ظاهری ارتباطی ندارد.

سلسله مراتب بصری به اهمیت رابطه عناصر موجود در رابط کاربری در ارتباط با یکدیگر پرداخته و مؤثرترین ابزار موجود برای ایجاد حس "آراستگی" است. بگذارید ساده بگوییم، سلسله مراتب بصری یعنی اینکه اطلاعات موجود در رابط کاربری را به گونه ای سازمان دهی کنیم که تمامی اطلاعات موجود، به چسم کاربر یک درجه از اهمیت را نداشته باشند و کاربر بتواند بین اطلاعات مهمتر، مهم و کم اهمیت تر تفکیک قایل شود. فراموش نکنید که همه اطلاعات موجود در رابط کاربری پر اهمیت نیستند همچنین تمام اطلاعات کم اهمیت نیستند.

اگر تمام عوامل موجود در یک رابط کاربری برای جلب توجه با یکدیگر رقابت کنند، این رابط کاربری مانند دیوار بزرگی از محتوا، که مشخص نیست چه چیزی واقعا اهمیت دارد ،نا منظم و آشفته به نظر خواهد رسید. به تصویر زیر دقت کنید، جدا از دکمه های Buy و Sell که متفاوت به نظر می رسند، هیچ تفکیک خاصی بین اهمیت سایر اطلاعات نمی شود داشت و نمی توانید بگویید که کدام نوع از اطلاعات با اهمیت ترند:

<Image name="03_visual_hierarchy/02.png" />

هنگامی که عمداً از میزان تاکید اطلاعات ثانویه و ثالث کم کرده و سعی کنید مهم ترین عناصر را برجسته کنید)حتی اگر طرح رنگ ،نوع فونت و چیدمان تغییر نکرده باشد( نتیجه بلافاصله دلپذیرتر خواهد شد:

<Image name="03_visual_hierarchy/03.png" />

چگونه این اتفاق رخ می دهد؟ در ادامه برخی استراتژی های خاص، که می توانید از آن برای ایجاد سلسله مراتب در طرح های خود استفاده کنید را پوشش خواهیم داد.

## اندازه همه چیز نیست

تکیه بیش از حد به اندازه فونت برای کنترل سلسله مراتب کار اشتباهی است. این کار اغلب منجر به تولید محتوای اولیه بسیار بزرگ و محتوای ثانویه بسیار کوچک می شود.

<Image name="03_visual_hierarchy/04.png" />

به جای اینکه کل سنگینی بار را بر دوش اندازه فونت بیاندازید، سعی کنید از وزن فونت یا رنگ فونت هم استفاده کنید.

به عنوان مثال ،بولد کردن عناصر اولیه به شما امکان می دهد تا از فونتی با اندازه معقول تر استفاده کنید و اغلب در انتقال میزان اهمیت موفق تر باشید:

<Image name="03_visual_hierarchy/05.jpg" />

همچنین، استفاده از یک رنگ ملایم تر برای متن ثانویه)به جای اندازه کوچک فونت(، بدون قربانی کردن خوانایی طرح، مشخص می کند که اهمیت این متن کمتر است:

<Image name="03_visual_hierarchy/06.jpg" />

**سعی کنید از دو یا سه رنگ استفاده کنید:**

- یک رنگ تیره برای محتوای اصلی <span>(مانند عنوان مقاله)</span>
- خاکستری برای محتوای ثانویه <span>(مانند تاریخ انتشار مقاله)</span>
- خاکستری کمرنگ تر برای محتوای ثالث (مثل پاورقی) به همین ترتیب، معمولا دو وزن فونت برای UI کافی است:
- یک وزن فونت معمولی <span>( 400 یا 500 بسته به فونت )</span> برای بیشتر متون
- یک وزن فونت سنگین تر<span>( 600 یا 700 )</span> برای متونی که قصد تأکید آن را دارید

<Image name="03_visual_hierarchy/07.png" />

از استفاده از فونت هایی با وزن زیر 400 در رابط کاربری خودداری کنید. این فونت ها ممکن است در عناوین بزرگ کارآیی داشته باشند، اما خواندن آنها در اندازه های کوچکتر دشوار است. اگر در نظر دارید برای کم کردن تاکید برخی متون از وزن های کمتر استفاده کنید، به جای آن از یک رنگ روشن تر یا اندازه فونت کوچکتر استفاده کنید.

## در زمینه های رنگی از متن خاکستری استفاده نکنید

رنگ آمیزی متن با خاکستری روشن یک راهی عالی برای کم کردن تأکید آن در یک زمینه سفید است، اما در پس زمینه های رنگی چندان عالی به نظر نمی رسد پس سعی کنید از رنگ خاکستری، فقط روی زمینه سفید استفاده کنید.

<Image name="03_visual_hierarchy/08.png" />

این امر به این دلیل است که جلوه ای که ما از رنگ خاکستری بر روی زمینه سفید مشاهده می کنیم، در واقع همان کنتراست کاهش یافته است.

امری که به ایجاد سلسله مراتب کمک می کند، در واقع نزدیکتر کردن رنگ متن به رنگ پس زمینه است و نه خاکستری کردن آن.

<Image name="03_visual_hierarchy/09.jpg" />

شاید فکر کنید که ساده ترین راه برای رسیدن به این هدف استفاده از متن سفید و کاهش میزان Opacity است:

<Image name="03_visual_hierarchy/10.jpg" />

در حالی که این عمل باعث کاهش کنتراست شده، اما اغلب متنی را ایجاد می کند که کسل کننده، کم رنگ و گاها حتی ناقص به نظر می رسد.

حتی بدتر از آن، استفاده از این روش در روی یک تصویر یا الگو، به معنای نمایش پس زمینه در میان متن است:

<Image name="03_visual_hierarchy/11.jpg" />
یک رویکرد بهتر انتخاب رنگ جدید بر اساس رنگ پس زمینه است.

رنگی مشابه رنگ پس زمینه انتخاب کنید و با تنظیم Saturation آن، به یک رنگ نهایی، کمی متفاوت از رنگ اصلی برسید:


<Image name="03_visual_hierarchy/12.png" />

با انتخاب دستی یک رنگ به این روش، می توان بدون محو کردن متن، کنتراست را کاهش داد.

## با عدم تأکید، تأکید ایجاد کنید

گاها در شرایطی قرار خواهید گرفت که عنصر اصلی رابط کاربری به اندازه کافی برجسته نیست، اما برای ایجاد تاکید مورد نظر، نمی توانید چیزی را به آن اضافه کنید.

به عنوان مثال، با وجود تلاش برای ایجاد تاکید در آیتم فعال در منوی تصویر زیر با در نظر گرفتن رنگی متفاوت ،باز هم در مقایسه با آیتم های غیرفعال، چندان تفاوتی ندارد:

<Image name="03_visual_hierarchy/13.png" />

هنگامی که در چنین موقعیت هایی قرار می گیرید، به جای تلاش برای تأکید بیشتر بر عنصری که نیاز به جلب توجه دارد، روی کاهش تاکید بر عناصری که المان مورد نظر شما با آن رقابت می کند، متمرکز شوید.

در این مثال، می توانید با انتخاب رنگ های ملایم تر و کم رنگ تر برای موارد غیرفعال و محو کردن آنها در پس زمینه، این کار را انجام دهید:

<Image name="03_visual_hierarchy/14.png" />

این طرز فکر را می توان در بخش های بزرگتر یک رابط کاربری نیز اعمال کرد. به عنوان مثال، اگر سایدبار در محصول با بخش اصلی محتوای شما رقابت می کند ،برای آن رنگ پس زمینه در نظر نگیرید و درواقع اجازه دهید محتوای این بخش، مستقیما در پس زمینه صفحه اصلی جای بگیرد:

<Image name="03_visual_hierarchy/15.png" />

## برچسب آخرین راه حل است

هنگام ارائه داده ها به کاربر)به ویژه داده های تعریف شده در پایگاه داده(، به راحتی ممکن است در تله استفاده از برچسب ها گرفتار شوید.

<Image name="03_visual_hierarchy/16.png" />

مشکل این رویکرد در این است که زمانی که داده ها را با لیبل به کاربر عرضه کنید، میزان تاکیدی که روی دیتای اصلی و لیبل صورت می گیرد، تقریبا به یک اندازه خواهد بود و ایجاد سلسله مراتب سخت تر می شود .

**ممکن است به هیچ وجه به برچسب احتیاج نداشته باشید**

در بسیاری از مواقع، تنها با نگاه کردن به فرمت داده ها، می توان نوع آن را حدس زد.

به عنوان مثال ،<uiuxfarsi@gmail.com> یک آدرس ایمیل است ،12345678-021 شماره تلفن و 199 هزارتومان قیمت است.

اگر فرمت کافی نباشد، محتوا اغلب کافی خواهد بود و کاربران هنگام خواندن محتوا متوجه نوع محتوا خواهند شد. وقتی در زیر نام کسی در بخش لیست کارمندان یک وب سایت ،عبارت "کارشناس پشتیبانی" آمده باشد، برای درک حرفه این کارمند، نیازی به برچسب نخواهید داشت و نیازی نیست بنویسید "عنوان شغلی:

کارشناس پشتیبانی.

<Image name="03_visual_hierarchy/17.png" />
اگر بتوانید داده ها را بدون برچسب ارائه دهید، تأکید بر اهمیت یا شناسایی اطلاعات و استفاده از رابط کاربری بسیار ساده تر شده و در عین حال "آراسته" تر و منظم تر به نظر خواهد رسید.

**برچسب ها را با ارزش ها ترکیب کنید**

حتی اگر بخشی از داده ها بدون استفاده از برچسب کاملاً واضح نباشد، شما اغلب می توانید با افزودن متن به آن، با توجه به کاربرد محصول، از اضافه کردن برچسب خودداری کنید.

برای مثال، اگر در یک رابط کاربری فروشگاه اینترنتی نیاز به نمایش موجودی کالا دارید، به جای "موجودی انبار:12"، عبارت "12 تا در انبار موجود است" را استفاده کنید.

<Image name="03_visual_hierarchy/18.png" />

اگر در حال ساخت یک اپلیکیشن معاملات املاک هستید، موردی مانند "تعداد اتاق خواب: 3" می تواند به سادگی به "3 خواب" تبدیل شود.

<Image name="03_visual_hierarchy/19.png" />

اگر بتوانید مانند دو مثال قبلی برچسب ها و ارزش ها را باهم ترکیب کنید، رابط کاربری شما دلچسب تر ،منظم تر و شفاف تر خواهد بود.

**برچسب ها به لحاظ اهمیت در درجه دوم قرار دارند**

گاهی واقعا به برچسب احتیاج دارید؛ به عنوان مثال وقتی چندین گروه داده مشابه را نمایش می دهید و نیاز
است تا به راحتی قابل اسکن کردن باشند <span class="text-sm font-light">(این مورد در داشبورد ها و پنل های کاربری کاربرد دارد)</span>.

در این شرایط، برچسب را اضافه کرده، اما با آن به عنوان یک محتوای پشتیبان رفتار کنید. تنها داده ها اهمیت دارند، برچسب فقط برای شفاف سازی استفاده شده است بنابراین مدنظرتان باشد که برچسب ها نسبت به داده های اصلی باید درچشم کاربر، کم اهمیت تر به نظر برسند و در واقع داده های اصلی محتوای اولیه یا

Primary هستند و برچسب ها محتوای ثانویه یا Secondary هستند.

<Image name="03_visual_hierarchy/20.png" />

با کوچکتر کردن اندازه، کاهش کنتراست، استفاده از وزن فونت سبکتر یا ترکیبی از هر سه مورد، میزان تاکید برچسب ها را نسبت به محتوای اصلی کاهش دهید.

**چه موقع بر روی یک برچسب تأکید کنید؟**

اگر در حال ایجاد یک رابط کاربری هستید و می دانید که کاربر در آن به دنبال برچسب است ،ایجاد تاکید بر روی برچسب )به جای داده(، منطقی است.

این مورد اغلب در صفحات دارای تراکم اطلاعاتی بالا ،مانند بخش مشخصات فنی یک محصول اتفاق می افتد.

اگر کاربری در حال تلاش برای یافتن ابعاد یک گوشی هوشمند است ،احتمالاً صفحه را به دنبال یافتن کلماتی مانند "ابعاد" اسکن می کند)نه مثلا 76 میلیمتر(.

<Image name="03_visual_hierarchy/21.jpg" />


در این سناریوها، میزان تاکید بر داده ها را بیش از حد کاهش ندهید؛ چرا که این اطلاعات هنوز هم اهمیت دارند .استفاده از یک رنگ تیره تر برای برچسب و یک رنگ ملایم تر برای داده اصلی، اغلب کافی است.

## سلسله مراتب بصری را از سلسله مراتب وب جدا کنید

در طراحی وب مفهومی به نام برچسب های عنوان (Heading tags) وجود دارد .به این معنی که اگر تصمیم دارید عنوانی را به بخشی از رابط کاربری اضافه کنید، از برچسب های عنوان مانند 1h2 ،h یا 3h استفاده می کنید. البته این مفهوم در بحث برنامه نویسی رابط کاربری کاربرد دارد تا طراحی رابط کاربری. اما به عنوان یک طراح شما هم باید با این مفهوم آشنا باشید.

تگ های عنوان در طراحی وب 5h1, h2, h3, h4, h و 6h هستند که 1h به لحاظ اندازه فونت از همگی بزرگتر و هر چه که به سمت 6h می رویم، اندازه فونت کوچک تر می شود. به لحاظ بار اهمیت هم وضعیت به همین صورت است و در واقع 1h نشان دهنده مهم ترین عناوین و 6h نشان دهنده کم اهمیت ترین عناوین است. استفاده از این تگ ها برای محتوای مستند مانند مقالات یا اسناد مفید است، اما ممکن است منشاء برخی تصمیمات غلط در طراحی رابط کاربری اپلیکیشن ها باشد بنابراین سعی کنید برای این مورد هم از سیستم سایزبندی خودتان استفاده کنید.

استفاده از برچسب 1h برای افزودن عنوانی مانند Manage account در تصویر زیر، از نظر معنایی کاملاکاملاً مناسب است )چرا که عنوان مهمی است(؛ اما از آنجا که یاد گرفته ایم عناصر 1h باید بزرگ باشند، به راحتی می توان در دام افتاده و این عناوین را از آنچه لازم است بزرگتر طراحی کنیم در حالی که نیازی نیست این عنوان بزرگ طراحی شود.

<Image name="03_visual_hierarchy/22.png" />


در اکثر مواقع، عناوین بخش هایی مانند Manage account، بیشتر مانند برچسب عمل می کنند تا عنوان.

آنها محتوای حمایتی بوده و نباید کل توجهات را به سمت خود معطوف کنند.

معمولاً به جای عنوان ،محتوای موجود در آن بخش باید کانون توجه قرار بگیرد. این بدان معنی است که بسیاری از مواقع، عناوین باید نسبتا کوچک باشند:

<Image name="03_visual_hierarchy/23.png" />


## بین وزن و کنتراست تعادل ایجاد کنید

دلیل برجسته بودن متن بولد در مقایسه با متن معمولی این است که متن بولد سطح بیشتری را در بر می گیرد. در یک فضای مشابه، متن بولد پیکسل های بیشتری را در پس زمینه استفاده می کند.

<Image name="03_visual_hierarchy/24.png" />


دلیل جذابیت این امر چیست؟ مشخص شده است که رابطه بین سطح و سلسله مراتب، بر سایر عناصر موجود در UI نیز تأثیر می گذارد.

**استفاده از کنتراست برای جبران وزن**

یکی از مکان هایی که درک این رابطه اهمیت پیدا می کند ،هنگام کار با آیکون ها است.

درست مانند متن بولد، آیکون ها(مخصوصاً نمونه های توپر (solid)) نیز معمولاً بسیار"سنگین" هستند و مساحت زیادی را در بر می گیرند. در نتیجه، هنگامی که آیکونی را در کنار متن قرار می دهید، این آیکون برجسته تر به نظر می رسد.

<Image name="03_visual_hierarchy/25.png" />


بر خلاف متن، هیچ راهی برای تغییر"وزن" یک آیکون وجود ندارد، بنابراین برای ایجاد تعادل باید به روش دیگری میزان برجستگی آن را کاهش داد.

یک روش ساده و موثر برای انجام این کار، پایین آوردن کنتراست این آیکون با درنظر گرفتن یک رنگ ملایم تر برای آن است.

<Image name="03_visual_hierarchy/26.png" />


این شیوه همیشه برای ایجاد تعادل بین عناصر دارای وزن های مختلف کارایی دارد. کاهش کنتراست مانند یک موازنه عمل کرده و باعث می شود عناصر سنگین، بدون تغییر وزن، سبک تر به نظر برسند.

**استفاده از وزن برای جبران کنتراست**

درست به همان شیوه که کاهش کنتراست میزان برجستگی و اهمیت عناصر سنگین را کاهش می دهد، افزایش وزن یک راه عالی برای افزایش تاکید بر روی عناصر دارای کنتراست پایین است.

این شیوه در مواردی مانند حواشی نازک 1 پیکسلی که با یک رنگ ملایم بیش از حد ظریف بوده )سمت چپ( که با تیره شدن رنگ، خشن و شلوغ به نظر می رسند، مفید است.

<Image name="03_visual_hierarchy/27.png" />


سنگین تر کردن این حاشیه با افزایش عرض آن، با حفظ ظاهر ظریف، به برجسته شدن آن کمک می کند:

<Image name="03_visual_hierarchy/28.png" />


## معنا شناسی ( **Semantics** ) امری ثانویه است.

اگر در یک صفحه چندین دکمه با عملکردهای مختلف وجود داشته باشند ممکن است به عنوان طراح در دام طراحی عملکردها بر اساس معنا گرفتار شوید.

اما معنا یا Semantic چیست؟ در پالت رنگی رابط کاربری نوعی از رنگ ها، پای ثابت فرایند طراحی هستند و عموما این رنگ ها فارغ از نوع محصول، در تمام محصولات به صورت یکسان هستند و بار معنایی یکسانی برای کاربر دارند. برای مثال رنگ قرمز برای اخطار و جلب توجه، آبی برای نمایش اطلاعات ،نارنجی برای نمایش هشدارها و سبز برای نمایش مواردی مانند موفقیت به کار می روند. به این رنگ ها که دربرگیرنده مفاهیمی ثابت برای کاربران هستند، رنگ های معنایی می گویند. البته بار معنایی فقط با این رنگ ها مشخص نمی شود ،در ادامه با روش های مدیریت بار معنایی عملکردها آشنا می شوید.

<Image name="03_visual_hierarchy/29.png" />


آشنایی با معناشناسی بخش مهمی از طراحی دکمه ها است، اما بدین معنی نیست که می توانید سلسله مراتب را فراموش کنید.

هر عملکردی در یک صفحه، در بخشی از یک هرم اهمیت قرار دارد. اکثر صفحات تنها یک عملکرد اصلی یا Primary، یکی دو عملکرد ثانویه یا Secondary با اهمیت کمتر و تعداد معدودی از عملکرد های ثالث یا

Tertiary که به ندرت استفاده می شوند، دارند.

هنگام طراحی این عملکرد ها، انتقال سلسله مراتب آنها اهمیت دارد.

- **عملکرد های اولیه** باید کاملا مشخص باشند. استفاده از رنگ های پس زمینه با کنتراست و چگالی بالا برای این عملکردها عالی است. دکمه های توپر با رنگ هایی که نسبت به پس زمینه کنتراست بالایی ایجاد می کنند، برای عملکردهای اولیه مناست هستند.

- **عملکرد های ثانویه** باید واضح بوده و قابل درک باشند اما برجسته نباشد .طرح های Outline و یا رنگ های پس زمینه با کنتراست پایین گزینه هایی عالی برای عملکردهای ثانویه هستند. دکمه هایی که به صورت توخالی هستند و نسبت به دکمه های اولیه کنتراست کمتری نسبت به پس زمینه دارند برای عملکردهای ثانویه مناسب هستند.

- **عملکرد های ثالث** باید کشف شدنی اما نامحسوس باشند. طراحی این عملکرد ها به شکل لینک و دکمه های متنی، معمولامعمولاً بهترین شیوه است.

<Image name="03_visual_hierarchy/30.png" />


اگر از یک شیوه مبتنی بر سلسله مراتب در طراحی عملکرد های موجود در یک صفحه استفاده کنید و برای هر المان به اندازه اهمیت آن،وزن در نظر بگیرید، نتیجه آن ایجاد یک UI خلوت است که با وضوح بیشتری ارتباط برقرار می کند و برای کاربر هم حرفه ای تر و چشم نوازتر به نظر می رسد:

<Image name="03_visual_hierarchy/31.jpg" />

**عملکردهای منفی و مخرب**

عملکردهای مخرب، عملکردهایی مانند "حذف یک آیتم" هستند که در صورتی که کاربر اشتباها مرتکب آن ها شود، می تواند اثرات جبران ناپذیری داشته باشد.

توجه کنید وجود یک دکمه بزرگ، قرمز و بولد خود به خود به معنی یک عملکرد منفی یا مخرب نیست.

اگر یک عملکرد منفی جزو عملکرد های اصلی یک صفحه نیست، بهتر است با آن به شکل یک دکمه ثانویه یا ثالث رفتار کرد. در این تصویر مشاهده می کنید که اگر یک عملکرد مخرب را به عنوان عملکردهای اولیه ،ثانویه و ثالث در نظر بگیریم، چه نوع طراحی را باید برای آن در نظر بگیریم. هر چه که اثر تخریبی و ریسک استفاده از یک عملکرد منفی بیشتر باشد، باید پررنگ تر و مهم تر جلوه داده شود.

<Image name="03_visual_hierarchy/32.jpg" />

اگر عملکرد منفی مورد نظر شما، در واقع یک عملکرد اصلی است و می تواند مخرب باشد، آن را با یک مودال دریافت تاییدیه از کاربر ترکیب کرده و طراحی بزرگ، قرمز و بولد را برای آن اعمال کنید. تصور کنید روی گزینه "بازگشت به تنظیمات کارخانه" در تلفن همراهتان کلیک کرده اید و بدون گرفتن هیچ تاییدیه ای تلفن همراهتان فرمت شود! طراحی رابط و تجربه کاربری فقط طراحی ظاهر یک محصول نیست...

<Image name="03_visual_hierarchy/33.jpg" />
