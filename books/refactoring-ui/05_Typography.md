<div class="flex justify-center my-12">
    <img src="/refactoring-ui/115.jpg" />
</div>

# یک مقیاس تایپوگرافی ایجاد کنید

اکثر رابط های کاربری از اندازه های مختفلی برای فونت استفاده می کنند. مگر اینکه تیمی دارای یک سیستم طراحی سفت و سخت و حرفه ای باشد، به تصویر زیر دقت کنید. اندازه فونت ها بین 11 تا 26 پیکسل با 8 اندازه مختلف تنظیم شده است. واقعا بین 13 پیسکل و 14 پیکسل چقدر اختلاف است؟ چرا برای هر دو، یک مقدار در نظر گرفته نشده است؟

<div class="flex justify-center my-12">
    <img src="/refactoring-ui/116.png" />
</div>

<div class="flex justify-center my-12">
    <img src="/refactoring-ui/117.png" />
</div>

**به دو دلیل انتخاب اندازه فونت بدون وجود یک سیستم، ایده خوبی نیست:**

1\. منجر به ایجاد تعارض و بی نظمی در طرح های شما می شود برای مثال برای یک عنوان اندازه فونت را

25 درنظر می گیرید و برای عنوان دیگر،24 پیسکل! هیچ پیوستگی و انسجامی در طرح شما وجود نخواهد داشت.

2\. فرایند طراحی شما را بسیار کند می کند چرا که مجبورید برای تعیین اندازه فونت هر قسمت، آن را دستی و چشمی تنظیم کنید.

در ادامه با نحوه در نظر گرفتن یک سیستم برای اندازه فونت ها آشنا می شوید.

ا**نتخاب مقیاس**

درست مانند تعیین فاصله و اندازه ،استفاده از یک مقیاس خطی کارآیی نخواهد داشت. پرش های کوچکتر در اندازه فونت در پایین یک مقیاس مفید است و به چشم می آید، اما تصمیم گیری بین 46 px و 48 px برای یک تیتر بزرگ وقت تلف کردن است. در واقع در اندازه های کوچک، مقادیر کم خودشان را نشان می دهنداما در اندازه های بزرگ، مقادیر کوچک خود را نشان نمی دهند و با بالا رفتن ابعاد، می بایست اندازه مقیاستان را هم بزرگتر کنید.

**مقیاس های ماژولار**

یک رویکرد، محاسبه مقیاس تایپوگرافی با استفاده از نسبتی مانند 5:4 )چهار به پنج(، 3:2 یا 618:1 )نسبت طلایی( است. استفاده از این نسبت ها اغلب به عنوان "مقیاس ماژولار" شناخته می شود.

شما کار خود را با یک مقدار پایه معقول شروع می کنید) این مقدار معمولا 16 پیکسل است، چراکه اندازه فونت پیش فرض در اکثر مرورگر ها است(، سپس نسبت خود را اعمال کرده و مقدار بعدی را بدست می آورید، پس از آن نسبت خود را بر این مقدار اعمال کرده و مقدار بعدی را بدست آورده و به همین شکل ادامه می دهید:

<div class="flex justify-center my-12">
    <img src="/refactoring-ui/118.png" />
</div><div class="flex justify-center my-12">
    <img src="/refactoring-ui/119.png" />
</div>

به لحاظ ریاضی و محاسباتی این رویکرد بسیار جذاب است، اما در عمل به چند دلیل کار جالبی نیست.

1. با مقادیر کسری و غیر رند روبرو خواهید شد.

با استفاده از پایهpp 16 و نسبت 5:4، مقیاس شما به اندازه هایی ختم خواهد شد که دقیقا روی پیکسل قرارنمی گیرند؛ مانند pp ،39.063pp ،31.25pp48.828 و غیره. مرورگرها هر کدام این مقادیر کمتر از پیکسل را با شیوه متفاوتی گرد می کنند، بنابراین بهتر است در صورت امکان از اندازه های کسری اجتناب کنید.

اگر تمایل دارید از این رویکرد استفاده کنید، حتما برای جلوگیری از ایجاد مشکلات عدم همخوانی پیکسل ها در مرورگر های مختلف ،مقادیر را هنگام تعیین مقیاس گرد کنید.

1. شما معمولاً به اندازه های بیشتری احتیاج دارید.

اگر در حال تعیین مقیاس تایپوگرافی برای فرمی با محتوای طولانی، مانند یک مقاله هستید، عملکرد این رویکرد مناسب است، اما برای طراحی رابط کاربری، پله هایی که با استفاده از مقیاس ماژولار ایجاد می کنید، اغلب بیش از حد محدودکننده هستند و خصوصا در اندازه های کوچک، شما به مقادیر بیشتری نیاز خواهید داشت.

با کمک یک سیستم مقیاس تایپوگرافی 4:3)در صورتی که مقادیر گرد شوند( اندازه هایی مانند 12 px، 16 px 21 ،px و 28 px را دریافت خواهید کرد. اگرچه این اندازه ها ظاهرا چندان محدودکننده به نظر نمی رسد، اما در عمل ، اندازه هایی بین 12 px و 16 px و نیز 16 px و 21 px را نیزداشته باشید.

شما می توانید از یک نسبت فشرده تر با مقادیر نزدیک تر مانند 9:8 استفاده کنید، اما در این مرحله شما تنها سعی در یافتن مقیاسی دارید که با اندازه هایی که از قبل می خواهید، مطابقت داشته باشد.

**مقیاس های دست ساز**

یک رویکرد عملی تر برای طراحی رابط کاربری، انتخاب دستی مقادیر است. از این طریق دیگر نیازی نیست نگران خطاهای مربوط به گردکردن ساب پیکسل ها باشید و به جای تعیین اندازه به کمک برخی فرمول های ریاضی ،کنترل بیشتری بر روی اندازه ها خواهید داشت.

در اینجا مقیاسی مثال زده شده است که برای اکثر پروژه ها کاربرد دارد و به خوبی با مقیاس تعیین فاصله واندازه توصیه شده در فصول قبل برای "ایجاد یک سیستم تعیین فاصله و اندازه" همخوانی دارد:

<div class="flex justify-center my-12">
    <img src="/refactoring-ui/120.png" />
</div><div class="flex justify-center my-12">
    <img src="/refactoring-ui/121.png" />
</div>

این مقیاس برای سرعت بخشیدن به تصمیمات شما محدود شده است، اما آن قدر محدودکننده نیست کهحس کنید یک اندازه مفید را از دست داده اید.

<div class="flex justify-center my-12">
    <img src="/refactoring-ui/122.png" />
</div><div class="flex justify-center my-12">
    <img src="/refactoring-ui/123.png" />
</div>

**از استفاده از واحدهای em اجتناب کنید**

هنگام ایجاد یک مقیاس تایپوگرافی، برای تعیین اندازه از واحد های em استفاده نکنید.

از آنجا که واحدهای em به اندازه فعلی فونت وابسته هستند، اغلب اندازه فونت محاسبه شده برای عناصر تو در تو، در مقیاس شما وجود نخواهد داشت.

برای مثال ،تصور کنید که یک مقیاس تایپ را بر اساس em به شکل مقابل ایجاد کرده اید:

<div class="flex justify-center my-12">
    <img src="/refactoring-ui/124.png" />
</div><div class="flex justify-center my-12">
    <img src="/refactoring-ui/125.png" />
</div>

اگر برای عنصری اندازه فونت 1.25 em)حالت پیش فرض 20 پیکسل( را درنظر بگیرید، حال در داخل آن عنصر هر 1 em برابر با 20 px است. این بدان معنی است که اگر برای یکی از عناصر تو در تو، اندازه فونت

0.875 em را درنظر بگیرید، اندازه قلم واقعی محاسبه شده برابر با17.5 pxاست)این مقدار در مقیاس شماوجود ندارد!(.

بنابراین حتما در سیستم های خود از واحدهای ثابت مانند px یا rem استفاده کنید.

# از فونت های مناسب استفاده کنید

با وجود هزاران تایپ فیس مختلف، جدا کردن انواع خوب از انواع بد، کاری بسیار مشکل است.

<div class="flex justify-center my-12">
    <img src="/refactoring-ui/126.png" />
</div>

مهارت تشخیص کل جزئیات مربوط به یک تایپ فیس خوب، سال ها طول می کشد. شما احتمالا سال ها فرصت ندارید، بنابراین در اینجا به چند ترفند برای تشخیص فوری یک تایپ فیس با کیفیت، اشاره شده است.

ریسک نکنید

در طراحی UI، کم ریسک ترین انتخاب یک فونت سنز سریف معمولی است به موردی مثل Helvetica فکر کنید.

اگر واقعاواقعاً به سلیقه خود اعتماد ندارید، می توانید از فونت هایی که به صورت پیشفرض برای سیستم عامل ها و یا دیزاین سیستم های مختلف استفاده شده اند استفاده کنید مانند:

apple-system ،Segoe UI ،Roboto ،Noto Sans ،Ubuntu ،Cantarell ،Helvetica Neue؛

با اینکه این کار چندان خلاقانه نیست، اما حداقل کاربران شما از قبل به دیدن آنها عادت کرده اند و حاصل آزمون و خطا و انتخاب بزرگان هستند. فراموش نکنید این مورد برای فونت های فارسی خصوصل برای طراحی وبسایت ها کاربرد چندانی ندارد.

**تایپ فیس هایی با کمتر از پنج وزن را نادیده بگیرید**

این اصل همیشگی نیست، اما به عنوان یک قاعده کلی، تایپ فیس هایی با اوزان بیشتر ،با دقت و توجه بیشتری نسبت به جزئیات ایجاد شده اند.

بسیاری از دایرکتوری های فونت)مانند فونت های گوگل(، به شما امکان می دهند تا آنها را بر اساس "تعداد سبک ها"، که ترکیبی از وزن های موجود به همراه نسخه ایتالیک آن وزن ها است ،فیلتر کنید. یک راه عالی برای محدود کردن تعداد گزینه های انتخابی، انتخاب انواع دارای بیش از 10 سبک است)با احتساب انواعایتالیک(:

<div class="flex justify-center my-12">
    <img src="/refactoring-ui/127.png" />
</div>

مخصوصا در فونت های Google، این کار 85٪ از گزینه های موجود را کاهش داده و تنها کمتر از 50 فونت سنز-سریف برای انتخاب باقی می ماند.

**بهینه سازی خوانایی**

هنگامی که یک طراح فونت خانواده ای از فونت ها را طراحی می کند، معمولاً از این طراحی هدف خاصی دارد. فونت هایی که برای تیترها در نظر گرفته می شوند، معمولاً دارای فاصله بین حروف کمتر و حروف کوچک کوتاه تری هستند)ارتفاع xکمتر(، در حالی که فونت هایی که برای اندازه های کوچکتر در نظر گرفته شده اند، فاصله بین حروف بیشتر و حروف کوچک بلند تری دارند.

<div class="flex justify-center my-12">
    <img src="/refactoring-ui/128.png" />
</div>

این نکته را بخاطر بسپارید و از فونت هایی با چگالی بالا و ارتفاع x کوتاه، برای متن اصلی UI استفاده نکنید. **به محبوبیت فونت ها اعتماد کنید**

اگر فونتی محبوب است، احتمالاً فونت خوبی است. بیشتر دایرکتوری های فونت، امکان مرتب سازی بر اساس محبوبیت را فراهم کرده اند، بنابراین این روش می تواند یک گزینه عالی، برای محدود کردن انتخاب ها باشد و به خصوص هنگام انتخاب گزینه ای غیر از یک تایپ فیس معمولی UI ، مفید است. برای مثال انتخاب یک سریف مناسب با خصوصیات خاص، می تواند برای شما به عنوان طراح دشوار باشد اما می توانید به بازخوردهای سایر طراحان و کاربران اعتماد کنید و از انتخاب های آنان استفاده کنید.

<div class="flex justify-center my-12">
    <img src="/refactoring-ui/129.png" />
</div>

وقتی هزاران نفر استفاده از یک فونت را تایید می کنند، انتخاب را برای شما به عنوان طراح ،بسیار آسان تر می کنند.

**از کسانی که حرفه ای کار کرده اند، سرقت کنید**

سرقت همیشه هم بد نیست! برخی از سایت های موردعلاقه خود را که حس می کنید طرفداران زیادی دارند و حرفه ای طراحی شده اند را بررسی کرده و ببینید که از چه نوع تایپ فیسی استفاده می کنند.

<div class="flex justify-center my-12">
    <img src="/refactoring-ui/130.png" />
</div>

بسیاری از تیم های فوق العاده طراحی، مملو از افرادی با نظرات بسیار عالی در زمینه تایپوگرافی هستند. آنهااغلب فونت های فوق العاده ای را انتخاب می کنند که شما احتمالا هیچ گاه با استفاده از رویکرد هایی که در بالا توضیح داده شد، پیدا نمی کردید.

**شمِ تایپوگرافی خود را بهبود دهید**

با توجه بیشتر به تایپوگرافی سایت هایی که به خوبی طراحی شده اند، برچسب زدن یک تایپ فیس به عنوان یک نوع بسیار جذاب یا وحشتناک کار دشواری نخواهد بود.

به زودی به یک فرد کارکشته در زمینه تایپوگرافی تبدیل خواهید شد، اما تا رسیدن به آن زمان، توصیه های ذکر شده در نکات قبلی به شما کمک خواهند کرد.

# به طول خطوط در رابط کاربری دقت کنید

هنگام طراحی پاراگراف ها، به جای اینکه تلاش کنید متن های پاراگراف را در قالبی که قبلا طراحی شده قرار دهید، سعی کنید خوانایی متن ها برای کاربران را در نظر داشته باشید. ماموریت شما این است که بهترین تجربه را برای کاربران ایجاد کنید نه این که تنها از یکسری قواعد پیروی کنید. همیشه نتیجه برایتان مقدم باشد.

حدود 120 کاراکتر در هر خط

<div class="flex justify-center my-12">
    <img src="/refactoring-ui/131.jpg" />
</div>

برای ایجاد بهترین تجربه خواندن، پاراگراف های خود را تا حدی گسترده کنید که بین 45 تا 75 کاراکتر در هر سطر جای بگیرد. بالا بردن تعداد کاراکترها باعث کوچک شدن اندازه فونت و یا کاهش فضای بین کاراکترها خواهد شد که هر دوی آن ها عواملی ضد خوانایی رابط کاربری هستند.

حدود 45 تا 55 کاراکتر در هر خط

<div class="flex justify-center my-12">
    <img src="/refactoring-ui/132.jpg" />
</div> حدود 55 تا 65 کاراکتر در هر خط <div class="flex justify-center my-12">
    <img src="/refactoring-ui/133.png" />
</div> حدود 65 تا 75 کاراکتر در هر خط

<div class="flex justify-center my-12">
    <img src="/refactoring-ui/134.jpg" />
</div>

گاها ممکن است عرض بیش از 75 کاراکتر در هر خط نیز کارآیی داشته باشد، اما توجه داشته باشید که دست به کار خطرناکی زده اید- اگر خواهان ریسک کردن نیستید، به محدوده 45-75 کاراکتر بچسبید.

**کار با مطالب گسترده تر**

اگر در پاراگرافی با ترکیبی از متن، آیکون و تصاویر یا سایر مؤلفه های بزرگ سروکار دارید، حتی اگر فضای زیادی برای گنجاندن متن ها دارید، باز هم باید عرض پاراگراف را محدود کنید.

<div class="flex justify-center my-12">
    <img src="/refactoring-ui/135.png" />
</div><div class="flex justify-center my-12">
    <img src="/refactoring-ui/136.png" />
</div><div class="flex justify-center my-12">
    <img src="/refactoring-ui/137.jpg" />
</div><div class="flex justify-center my-12">
    <img src="/refactoring-ui/138.png" />
</div>

ممکن است در ابتدا استفاده از عرض های مختلف در یک محتوا، دور از عقل به نظر برسد، اما تقریب ااً همیشه نتیجه خوبی خواهد داست.

# خط کرسی)Baseline( را در نظر بگیرید، نه مرکز

موقعیت های زیادی وجود دارد که در آن ها باید از فونت هایی با اندازه های مختلف، برای ایجاد سلسله مراتب در یک خط، استفاده کنید

برای مثال ،تصور کنید در حال طراحی یک کارت، مانند تصویر زیر هستید که دارای یک عنوان بزرگ در بالا سمت چپ و یک لیست کوچکتر حاوی عملکرد ها در قسمت بالا سمت راست باشد.

هنگام ترکیب این اندازه ها، احتمالا برای ایجاد تعادل، هر دو نوع متن را به شکل عمودی در مرکز قرار می دهید:

<div class="flex justify-center my-12">
    <img src="/refactoring-ui/139.png" />
</div><div class="flex justify-center my-12">
    <img src="/refactoring-ui/140.png" />
</div>

اگر در این حالت فضای کافی بین فونت هایی با اندازه های مختلف وجود داشته باشد، اغلب چندان جلب توجه نخواهد کرد، اما اگر این متون به هم نزدیک باشند، این همردیفی باعث بدقواره شدن رابط کاربری می شود:

<div class="flex justify-center my-12">
    <img src="/refactoring-ui/141.png" />
</div><div class="flex justify-center my-12">
    <img src="/refactoring-ui/142.png" />
</div>

روش بهتر و حرفه ای این است که فونت هایی با اندازه های مختلف را بر اساس خط کرسی آن ها کنار هم قرار دهید) همان خط فرضی که حروف روی آن قرار دارند(:

<div class="flex justify-center my-12">
    <img src="/refactoring-ui/143.jpg" />
</div>

هنگامی که اندازه های مختلف فونت را بر اساس خط کرسی آنها هم ردیف می کنید، از مرجعی استفاده کرده اید که چشمان شما از قبل آن را درک می کنند چرا که چشمان شما به صورت پیشفرض کاراکترها را بر اساس خط کرسی، در کنار هم پیگیری و درک می کند.

<div class="flex justify-center my-12">
    <img src="/refactoring-ui/144.jpg" />
</div><div class="flex justify-center my-12">
    <img src="/refactoring-ui/145.jpg" />
</div>

نتیجه نسبت به زمانی که این دو متن را در مرکز هم ردیف کرده بودید، ظاهر ساده تر و مرتب تری دارد.

# ارتفاع خط یک امر نسبی است

احتمالا شنیده اید که از منظر خوانایی، ارتفاع خطی در حدود 1.5 برابر اندازه فونت نقطه شروع خوبی است.

<div class="flex justify-center my-12">
    <img src="/refactoring-ui/146.png" />
</div>

در حالی این توصیه لزوماً اشتباه نیست، انتخاب ارتفاع خط مناسب برای متن، کمی پیچیده تر از استفاده از یک مقدار ثابت در تمام شرایط است.

**محاسبه طول خط**

دلیل ایجاد فاصله بین خطوط یک متن، این است که خواننده راحت تر خط بعدی را پیدا کند. آیا تاکنون به طور تصادفی دو بار یک خط از متنی را خوانده اید یا اینکه به طور تصادفی یک خط را رد کرده باشید؟ احتمالا ارتفاع خط بسیار کوتاه بوده است.

هنگامی که خطوط یک متن بیش از حد به یکدیگر نزدیک باشند، ممکن است خطی را در سمت چپ به پایان رسانده، سپس به سمت راست رفته و ندانید که کدام خط، خط بعدی است.

<div class="flex justify-center my-12">
    <img src="/refactoring-ui/147.png" />
</div><div class="flex justify-center my-12">
    <img src="/refactoring-ui/148.png" />
</div>

این مشکل در صورت طولانی بودن خطوط، چند برابر می شود. هرچه چشمان شما برای خواندن سطر بعدی فاصله افقی بیشتری را طی کنند، امکان گم کردن خط، بیشتر است.

این امر به معنی تناسب در ارتفاع خط و عرض پاراگراف است- محتوای باریک می تواند ارتفاع کوتاهتری)مثل 1.5( داشته باشد، اما محتوای گسترده و با طول خط بیشتر احتمالا به ارتفاع خطی درحدود 2 برابر نیاز دارد.

<div class="flex justify-center my-12">
    <img src="/refactoring-ui/149.png" />
</div><div class="flex justify-center my-12">
    <img src="/refactoring-ui/150.png" />
</div>

**محاسبه اندازه فونت**

طول خط، تنها عامل موثر در انتخاب ارتفاع خط مناسب نیست و اندازه فونت نیز تأثیر بسیار زیادی دارد.

هنگامی که فونت متنی کوچک باشد، فاصله اضافی خط بسیار مهم است، چراکه باعث می شود چشم شما راحت تر خط بعدی را پیدا کند.

<div class="flex justify-center my-12">
    <img src="/refactoring-ui/151.png" />
</div><div class="flex justify-center my-12">
    <img src="/refactoring-ui/152.png" />
</div><div class="flex justify-center my-12">
    <img src="/refactoring-ui/153.png" />
</div><div class="flex justify-center my-12">
    <img src="/refactoring-ui/154.png" />
</div>

اما با بزرگتر شدن فونت، چشمان شما دیگر به کمک زیادی احتیاج ندارند. این بدان معنی است که شما برای متن درشت عنوان خود نیاز چندانی به فاصله اضافی خط ندارید و فاصله خطی برابر با 1 کاملاً مناسب است.

<div class="flex justify-center my-12">
    <img src="/refactoring-ui/155.png" />
</div><div class="flex justify-center my-12">
    <img src="/refactoring-ui/156.png" />
</div><div class="flex justify-center my-12">
    <img src="/refactoring-ui/157.png" />
</div><div class="flex justify-center my-12">
    <img src="/refactoring-ui/158.png" />
</div>

ارتفاع خط و اندازه فونت بایکدیگر نسبت عکس دارند یعنی برای متون کوچک تر، از یک ارتفاع خط بلندتر و برای متون درشت تر، از ارتفاع خط کوتاهتر استفاده کنید.

# تمام لینک ها به رنگ احتیاج ندارد

اگر لینکی را در بلوکی از متن های غیر لینک اضافه می کنید، باید مطمئن شوید که این لینک متمایز و قابل کلیک به نظر برسد.
